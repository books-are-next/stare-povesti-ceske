<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-7" xml:lang="cs-CZ">
		<div class="_idGenObjectStyleOverride-1">
			<p id="_idParaDest-7" class="MLP_uroven2_kapitola ParaOverride-1">O&#160;Krokovi a&#160;jeho dcerách</p>
			<p class="MLP_text_bez1radku ParaOverride-1">Dokud vojvoda Čech vládl, panovaly všude řád a&#160;kázeň. Lidé byli poctiví a&#160;mezi sebou věrní. U&#160;chlévů neměli závor a&#160;dveří nezamykali. Žádného zločinu tíže nevážili nežli krádeže a&#160;loupeže. Byl každý v&#160;rodu opatřen a&#160;chudým stal se jenom ten, jenž nechtěje pracovati, byl vyobcován.</p>
			<p class="MLP_text ParaOverride-1">Než jak lid osiřelý po smrti Čechově neměl správce, kazil se a&#160;právo hynulo. Nastaly sváry a&#160;spory, nejvíce o&#160;dědiny a&#160;meze, dály se nátisky a&#160;mnozí počali sami proti sobě bojovati. Když se zlo den ode dne rozmáhalo, sešli se starší rodu k&#160;mohyle Čechově a&#160;vzpomínajíce na mrtvého, pravili mezi sebou: „Vyhledejme sobě vojvodu, který by námi vládl a&#160;soudil po zákonu.“</p>
			<p class="MLP_text ParaOverride-1">I&#160;uradili se, že pošlou k&#160;Lechovi, bratru Čechovu, aby na se přijal správu lidu. Lech však, nemaje v&#160;úmyslu v&#160;Kouřimště zůstati, odepřel, ale poradil jim za správce a&#160;soudce Kroka, starostu mocného rodu. Ten obýval na hradě, jenž po něm slul, mezi lesy nad Mží řekou, opodál dědiny Zbečna. Zboží měl hojnost, než i&#160;moudrostí a&#160;vtipem nad jiné vynikal, takže nejen z&#160;rodu jeho, ale ze vší krajiny kolem k&#160;němu spěchali jako včely k&#160;oulu, aby je soudil. I&#160;poslechli Lechovy rady a&#160;zvolili všichni z&#160;vůle jednostejné Kroka, aby on byl soudcem všeho lidu.</p>
			<p class="MLP_text ParaOverride-1">Posadivše ho na stolici nad hrobem Čechovým, vstavili mu Čechovu čepici na hlavu; také hůl, kterou vojvoda Čech nosíval, do ruky mu dali a&#160;poctivost jemu činili.</p>
			<p class="MLP_text ParaOverride-1">Zatím Lech poslal posly do krajin na východ slunce, aby krajiny ohledali. Když se vrátili, oznámili, že shledali za horami, za řekou Odrou země široké, plodné a&#160;liduprázdné. Lech, uslyšev chválu těch krajin, rozžehnal se s&#160;Krokem, a&#160;pojav rodinu svou a&#160;čeleď, obrátil se do krajin posly označených. I&#160;usadil se tam a&#160;zůstal a&#160;hrady založil, Hnězdno, jemuž pro množství orlích hnízd tak přezděl, a&#160;Krakov, jejž po svém synu nazval.</p>
			<p class="MLP_text ParaOverride-1">Krok pak českou zemí vládl, ji všecku soudil a&#160;moudrosti učil. Jsa vojvodou, sídlil na Budči. Za něho tu byla škola, v&#160;níž se učili bohoslužbě, starým zpěvům i&#160;věštbám a&#160;kouzlům. Tehdá měli kouzelnictví za největší umění, a&#160;toho za vzácného a&#160;bohu milého, kdo se mohl honositi věštím duchem. I&#160;moudrý Krok nazíral myslí v&#160;temno věků.</p>
			<p class="MLP_text ParaOverride-1">Jednou, aby ohledal věci minulé i&#160;budoucí, rozkázal, aby k&#160;němu žádný po tři dny pořád zběhlé nechodil. Osaměv, vstoupil do rozlehlé síně velkého srubu na Budči a&#160;modle se tu, obětoval bohům lesním, bohům horním i&#160;bohům vodním. Bylo za tajemné, posvátné noci letní, kdy po návrších a&#160;chlumech plály ohně a&#160;kdy se od nich tišinou rozléhaly zpěvy jonáků i&#160;panen.</p>
			<p class="MLP_text ParaOverride-1">Krok se modlil a&#160;bohy a&#160;všecky duchy vzýval, aby mu odpovídali a&#160;naučení dali o&#160;věcech budoucích. I&#160;přezvěděl mnoho v&#160;tu chvíli na svých věštbách a&#160;tajemné ty zvěsti, jasné i&#160;šeré, poznamenal na březových kůrách a&#160;uschoval dcerám svým. Pak svolal lechy a&#160;starosty a&#160;oznámil také jim jedno z&#160;toho, co té noci mu z&#160;temné budoucnosti prosvitlo v&#160;mysli a&#160;vědomí vnuknutím bohů, řka: „Tuto již nebude déle mého bytu, neboť neobstojí Budeč a&#160;dlouho nepotrvá. Jiné sídlo musíme hledati.“</p>
			<p class="MLP_text ParaOverride-1">Všichni přisvědčili a&#160;Krok, ihned vybrav si posly, nařizoval: „Zítra před slunce východem odtud vykročte a&#160;vydejte se mezi poledne a&#160;východ, až přijdete k&#160;Vltavě řece, tam hledejte, až vás bohové na příhodné místo uvedou.“</p>
			<p class="MLP_text ParaOverride-1">I&#160;šli v&#160;ty končiny a&#160;hledali, až stanuli na pravém břehu Vltavy na skalnatém ostrohu mezi hlubokými lesy. V&#160;jich modravém šeru valila se tichým tokem široká řeka. V&#160;ní se zhlížela vysoká skála, na kteréž poslové před slunce západem stanuli; v&#160;ní se zhlížely travnaté lučiny na druhém břehu a&#160;temné hvozdy nad nimi na příkrých chlumech.</p>
			<p class="MLP_text ParaOverride-1">Pod těmi dál se řeka obracela k&#160;východu a&#160;hlasně tam šuměly a&#160;hučely její prahy v&#160;hluboké ticho pralesa. Jak poslové ostroh i&#160;lesnatou krajinu kolem obhlédli, všichni jako jedněmi ústy v&#160;týž okamžik na té skále zvolali vnuknutím bohů: „To je to místo vyvolené!“</p>
			<p class="MLP_text ParaOverride-1">Tak řekli pak i&#160;Krok a&#160;všichni starší, když sem přijeli na bystrých koních prohlédnout místo i&#160;kraj. I&#160;vystavěli tu hrad mistrným dílem tesařským z&#160;mocných klád starých dubů a&#160;smrků, stavení prostorných síní o&#160;mohutných sloupech i&#160;tichých jizbic, hrad širý s&#160;dvory a&#160;prostranstvím pro sněmy a&#160;shromáždění lidu, když by se tu sešel obětovat bohům neb nastolit vojvodu nebo vyslechnout jeho soud a&#160;vůli.</p>
			<p class="MLP_text ParaOverride-1">Kde nebylo strmé skály, vykopali hluboké příkopy na ochranu hradu a&#160;nasypali náspy, zvýšené roubenou hradbou i&#160;sruby. Těmi také opevnili silnou bránu těžkých vrat, jimž trám byl závorou.</p>
			<p class="MLP_text ParaOverride-1">Opodál hradu v&#160;háji vyvěral pod starými buky silný pramen, z&#160;něhož čerpali hojně čisté vody. Té studánce Jezerka říkali, hradu pak, že stál na vysoké skále, Vyšehrad. Hrad ten byl pak slavným a&#160;posvátným po všem českém plemeni a&#160;pověst o&#160;něm šla i&#160;do sousedních plemen a&#160;dál až do končin cizího jazyka.</p>
			<p class="MLP_text ParaOverride-1">Na ten hrad slavně uvedli Kroka i&#160;jeho rodinu a&#160;velikou poctivost mu činili. Milovali moudrého vojvodu, za jehož vlády vrátilo se požehnání veškerým krajinám. Všude si mohli hleděti klidného díla. Oštěp a&#160;šíp a&#160;všeliká zbraň hubila jen šelmy. Jinak lid zdělával pilně půdu, lesy kácel a&#160;pražil, takže rolí a&#160;dědin stále přibývalo.</p>
			<p class="MLP_text ParaOverride-1">Všude měli hojnost, i&#160;v&#160;stodolách, i&#160;v&#160;stájích; mír zůstával, pokud Krok zemi spravoval, a&#160;to bylo více než třimecítma<span class="CharOverride-1"><span id="footnote-013-backlink"><a class="_idFootnoteLink _idGenColorInherit" href="../Text/stare_povesti_ceske_009.xhtml#footnote-013">13</a></span></span> let.</p>
			<p class="MLP_text ParaOverride-1">Když pak odešel k&#160;otcům, želel ho všechen lid. Popel jeho i&#160;zbraň uložili do hrobu vedle mohyly Čechovy. Z&#160;rodiny moudrého soudce zůstaly tři dcery: Kazi, Teta, Libuše. V&#160;útlém mládí svém žily na Budči, kdež se učily moudrosti s&#160;jinými pannami a&#160;jinochy svého plemene i&#160;s&#160;těmi, kteří z&#160;jiných sem přicházeli, jako Přemysl z&#160;rodu Stadiců.</p>
			<p class="MLP_text ParaOverride-1">Nad ně nade všechny, tenkrát i&#160;pak, vynikaly Krokovy dcery jako štíhlé lilie nad květy luční, moudrostí a&#160;myslí ušlechtilou i&#160;spanilostí tváře a&#160;postavy, jež byla krásně na výsost urostlá, takže byly na podiv všem.</p>
			<p class="MLP_text ParaOverride-1">Z&#160;nich Kazi znala všeliké býlí a&#160;koření i&#160;jeho moc. Jím hojila různé neduhy; než i&#160;pouhým slovem krotila bolesti, zažehnávajíc je jménem mocných bohů a&#160;duchů. Svým mocným kouzlem a&#160;slovem žehnání přinutila často i&#160;sudičky k&#160;své vůli, a&#160;vracela život i&#160;tam, kde již unikal posledním dechem. Ta po smrti otcově sídlila nejčastěji na hradě, jenž stál u&#160;hory Oseku poblíže řeky Mže a&#160;jenž po ní slul Kazin hrad.</p>
			<p class="MLP_text ParaOverride-1">Druhá byla Teta, která dle jména svého vystavěla Tetín, hrad velice pevný na vrchu příkré skály nad řekou Mží. Bojíc se bohů a&#160;běsů, zaváděla obřady k&#160;jejich poctě, učila lid se jim klanět a&#160;rozličné oběti činiti. Sama pak často vstupovala na horu Pohled nad Tetínem na západ slunce a&#160;tu k&#160;mračné modle postavené na skále pod starými duby se modlila a&#160;často tu oběť zažehovala za dne i&#160;v&#160;teskný soumrak.</p>
			<p class="MLP_text ParaOverride-1">S&#160;největší však oddaností vzhlíželi všichni k&#160;Libuši, ač věkem nejmladší. Byla tak spanilá, těla cudného, chování vlídného, přitom vážná, v&#160;řeči jistá a&#160;rozšafná, že i&#160;drsní, bojovní muži tlumili hlas a&#160;mírnili slova, když všecka líbezná kráčela kol, že i&#160;starci věkem zkušení a&#160;znavení ji velebili, řkouce:</p>
			<p class="MLP_text ParaOverride-1">„Nad mateř je sličnější, nad otce moudřejší.“</p>
			<p class="MLP_text ParaOverride-1">A&#160;s&#160;posvátnou bázní mluvili o&#160;ní, že bývá u&#160;vytržení, že se jí mění tvář i&#160;oči, když zahoří věštím duchem, když hledí v&#160;budoucna šero a&#160;vidí, co nastati má.</p>
			<p class="MLP_text ParaOverride-1">Po smrti Krokově sešli se lechové, vladykové a&#160;množství lidu v&#160;posvátném háji u&#160;pramene Jezerky. Též Krokovy dcery tam přišly. Pod krytem starých buků, lip a&#160;dubů snesli se starší rodů a&#160;všechen lid o&#160;to svorně, bez potržky<span class="CharOverride-1"><span id="footnote-012-backlink"><a class="_idFootnoteLink _idGenColorInherit" href="../Text/stare_povesti_ceske_009.xhtml#footnote-012">14</a></span></span>, aby panování zůstalo v&#160;rodě Krokově, při jeho nejmladší, Libuši.</p>
			<p class="MLP_text ParaOverride-1">Starý háj se rozezvučel radostným pokřikem všech a&#160;hlahol jejich zaléhal až k&#160;řece do šerých lesů. Jásajíce vedli od Jezerky mladou kněžnu, ověnčenou a&#160;pohnutím zardělou, na posvátný Vyšehrad. Po boku jí kráčely Kazi a&#160;Teta, sestry, a&#160;jejich dívky, před nimi i&#160;za knížecími dcerami kráčeli statní lechové a&#160;starostové, vznešení rodem i&#160;věhlasem.</p>
			<p class="MLP_text ParaOverride-1">Ti, uvedše Libuši na prostorné nádvoří vojvodského hradu, usadili ji na kamenný stolec pod košatou lipou, kdež otec její, moudrý soudce a&#160;vladař, sedával. Mladá kněžna měla svůj hrad, po ní Libušín nazvaný, který vystavěla vedle lesa táhnoucího se ke vsi Zbečnu. Od svého však nastolení sídlila na Vyšehradě, moudře odtud vládnouc všemu lidu.</p>
			<hr class="HorizontalRule-1"/>
			<div class="_idFootnotes">
				<div id="footnote-013" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_009.xhtml#footnote-013-backlink">13</a>  Třiadvacet.</p>
				</div>
				<div id="footnote-012" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_009.xhtml#footnote-012-backlink">14</a>  Roztržka, rozepře.</p>
				</div>
			</div>
		</div>
</body>
</html>