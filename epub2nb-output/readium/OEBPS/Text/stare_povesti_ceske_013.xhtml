<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-11" xml:lang="cs-CZ">
		<div class="_idGenObjectStyleOverride-1">
			<p id="_idParaDest-11" class="MLP_uroven2_kapitola ParaOverride-1">Libušina proroctví</p>
			<p class="MLP_text_bez1radku ParaOverride-1">Tak uvedla Libuše Přemysla na knížecí stolec. A&#160;když bylo po svatbách, sestoupila s&#160;ním do hluboké síně pod zemí, ve skále vylámané, zavřené těžkým poklopem, hrubě okutým. V&#160;té kobce svítily se stěny i&#160;hrubé stoly podél zdi leskem různého kovu: železa a&#160;bronzu, stříbra i&#160;zlata, jak tam visely meče, bité<span class="CharOverride-1"><span id="footnote-028-backlink"><a class="_idFootnoteLink _idGenColorInherit" href="../Text/stare_povesti_ceske_013.xhtml#footnote-028">27</a></span></span> pásy, šišaté přílby, kroužkové brně, štíty krásně kované, jak tam ležely náramky, spínadla, prsteny i&#160;čelenky ze stříbrného drátu i&#160;šňůry korálů z&#160;jantaru, kamene, skla i&#160;kovu, kusy ryzího stříbra vedle velkých okřínů<span class="CharOverride-1"><span id="footnote-027-backlink"><a class="_idFootnoteLink _idGenColorInherit" href="../Text/stare_povesti_ceske_013.xhtml#footnote-027">28</a></span></span> plných rýžovaného zlata.</p>
			<p class="MLP_text ParaOverride-1">Všechen velký poklad mu ukázala, neb byl teď také jeho. Také jej uvedla do své zahrady, na posvátné místo pod starými stromy, kdež se leskla stříbrná hlava chmurného Peruna.</p>
			<p class="MLP_text ParaOverride-1">Tam na jaře, za léta sedali sami u&#160;vážných hovorech. I&#160;v&#160;šeru posvátného háje nad Jezerkou často meškali, tam, kde Libuše za svobodna se svými pannami pobývala, kdež se koupávala, kdež jí její dívky krásné vlasy rozčesávaly a&#160;líbezné písně jí zpívaly.</p>
			<p class="MLP_text ParaOverride-1">Teď tam s&#160;manželem zamýšlela řád a&#160;právo. Tenkráte Přemysl ustanovil mnohé zákony, jimiž bujný lid v&#160;kázeň uvedl a&#160;jimiž se pak spravovali jeho potomci za mnohé věky. Tenkráte také Libuše promluvila vnuknutím věštího ducha.</p>
			<p class="MLP_text ParaOverride-1">Kdys stanula s&#160;Přemyslem a&#160;s&#160;družinou i&#160;staršími lidu na skalném srázu vysoko nad Vltavou. Dlouhé stíny ležely na kvetoucích bujných lukách na dole, kdež hrnul se Botič potok pod olšemi, javory i&#160;klenbou vysokých vrb. Háj na Vlčí bráně byl zalit žlutým už světlem; v&#160;něm zlatem zahořely obilné lány na dole pod Vlčí branou i&#160;nad dolem po širé výšině na pravém břehu.</p>
			<p class="MLP_text ParaOverride-1">Všichni hleděli na krásnou ourodu, na žloutnoucí lány a&#160;všichni se divili hojnému požehnání. Vtom starý vladyka v&#160;družině nahlas si připomněl, jak tu bývalo tenkráte před lety, když tu stanul s&#160;posly, jak je vyslal nebožtík vojvoda, žehnané paměti, hledat místa k&#160;novému hradu.</p>
			<p class="MLP_text ParaOverride-1">„Jaká tu byla pustina. Les a&#160;les, jako tam!“ a&#160;mávl na západ, na lesnaté vrchy za řekou, svítící se na slunci. Ze zářící hladiny její vystupovaly ostrovy divoce zarostlé, spousta jejich stromoví a&#160;hustého podrostu. Ptáci kroužili hejnem nad nimi a&#160;z&#160;černých stínů pod stromy u&#160;břehu, kde z&#160;kmenů a&#160;keřů se houpal divoký chmel, hlučel rákosím zmatený křik vodního ptactva.</p>
			<p class="MLP_text ParaOverride-1">Všichni na vyšehradské skále upřeli zraky tam, kam starý vladyka ukázal: přes ostrovy, za řeku, na širé lesy, jež se táhly od břehů vzhůru po stráních, Petřínem, Strahovem i&#160;po všem podlouhlém vrchu při něm a&#160;všude v&#160;těch stranách.</p>
			<p class="MLP_text ParaOverride-1">Již v&#160;modravé šero se halily staré ty hvozdy. Nad jejich hřbet vystupoval v&#160;dáli rovný sloup světlého dýmu, prorážený sluncem; jistě nějaký lovec zažehl si oheň v&#160;těch lesních hlubinách.</p>
			<p class="MLP_text ParaOverride-1">„Než padnou ty hvozdy tu!“ mínil stařec. „Odtud nás ještě dlouho budou navštěvovati hladoví vlci. A&#160;což lesy dále za Strahovem, Šlachov i&#160;Malejov a&#160;všecky tam po širu daleku. Nežli se vypraží…“ Nedomluvil. Nikdo ho již neposlouchal. Ale nikdo také ani nehlesl. Každý stál nehnutě, boje se, aby ani šlápnutím nerušil, a&#160;hleděl na mladou kněžnu, stojící v&#160;jejich čele. Líce se jí zjasnilo u&#160;svatém, náhlém nadšení, kterým i&#160;zraky jí vzplály. Posvátný strach zavanul družinou a&#160;dotkl se srdce všech.</p>
			<p class="MLP_text ParaOverride-1">Libuše u&#160;vytržení, jako by manžela, družiny nebylo, vztáhla ruce k&#160;modravým stráním za řekou a&#160;hledíc na les táhlého vrchu, mluvila prorockým duchem:</p>
			<p class="MLP_text ParaOverride-1">„Město vidím veliké, jehož sláva hvězd se bude dotýkat.</p>
			<p class="MLP_text ParaOverride-1">Tam v&#160;lese je místo, třicet honů<span class="CharOverride-1"><span id="footnote-026-backlink"><a class="_idFootnoteLink _idGenColorInherit" href="../Text/stare_povesti_ceske_013.xhtml#footnote-026">29</a></span></span> odtud vzdálí, Vltava řeka je obíhá.</p>
			<p class="MLP_text ParaOverride-1">To na půlnoc ohrazuje potok Brusnice hlubokým úvalem, na polední pak straně skalnatá hora vedle lesa Strahova.</p>
			<p class="MLP_text ParaOverride-1">Tam když přijdete, najdete člověka prostřed lesa, an tesá práh domu.</p>
			<p class="MLP_text ParaOverride-1">I&#160;nazvete hrad, jejž vystavíte, Prahou. A&#160;jakož knížata, vojvodové proti prahu klanějí hlavu, tak budou se klaněti i&#160;proti městu mému.</p>
			<p class="MLP_text ParaOverride-1">Bude mu čest a&#160;chvála a&#160;bude slovutno světu.“</p>
			<p class="MLP_text ParaOverride-1">Umlkla. Byla by více mluvila; náhle však pohasl žár nadšení, neb věští duch od ní odstoupil.</p>
			<p class="MLP_text ParaOverride-1">I&#160;hned šli za řeku na vrch do starého lesa a&#160;nalezše tam muže při díle, jak Libuše viděla a&#160;řekla, jali se na tom místě stavěti hrad. Stavěli, vystavěli, pevně jej ohradili, nejvíce na západ k&#160;Strahovu lesu, neb tu byl hrad nejpřístupnější. Příkop hluboký a&#160;val vysoký tam zdělali, na vale hradbu roubenou, v&#160;ní i&#160;nad branou vysoké sruby.</p>
			<p class="MLP_text ParaOverride-1">Do jejich stěn natloukli dřevěných hřebů a&#160;pak je hlínou promíšenou slámou ohodili. Tak sruby lepence udělali, aby byly jistější proti ohni a&#160;proti zápalným střelám.</p>
			<p class="MLP_text ParaOverride-1">I&#160;byl hrad Praha řečený velice pevný a&#160;panoval pak vedle Vyše­hradu celé české zemi.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Stalo se, že přišli na Vyšehrad vladykové některých rodů a&#160;mnozí starší, věhlasní po všem plemeni a&#160;promluvili k&#160;Přemyslovi:</p>
			<p class="MLP_text ParaOverride-1">„Kněže, všeho máme dost i&#160;hojně, i&#160;stád i&#160;obilí, i&#160;ryb a&#160;zvěře. Jedině kovů se nám nedostává. To, čeho sami ze země dobudeme, nestačí, ostatek pak draze platíme hostem kožemi, medem a&#160;koňmi. Tys moudrý, poraď a&#160;promluv s&#160;kněžnou, aby nám oznámila svými věštbami, v&#160;kterých tajných místech kovové stříbra neb zlata a&#160;jiné rudy byli by uloženi.“</p>
			<p class="MLP_text ParaOverride-1">Když Přemysl jejich žádost uslyšel, řekl jim, aby se odebrali do svých dědin, patnáctého však dne aby tu na hradě zase byli, pak že uslyší. Když v&#160;určitou dobu přišli, uzřeli Přemysla, an sedí na svém stolci, a&#160;Libuši vedle něho sedící na dřevěné stolici, jež byla jejím znamením znamenána.</p>
			<p class="MLP_text ParaOverride-1">„Slyšte, stateční vladykové a&#160;mužové české země!“ promluvil Pře­mysl. „Slyšte slova své mateře; ta vás i&#160;vaše potomky těmi slovy obohatí.“</p>
			<p class="MLP_text ParaOverride-1">I&#160;vzhlédli všichni k&#160;velebné kněžně, jež vzbuzena věštím duchem vstala a&#160;šla nádvořím a&#160;dál v&#160;kraj hradby. Šel Přemysl vedle ní, a&#160;šli vladykové a&#160;její dívky opodál za ní, až stanula na skále vysoko nad řekou Vltavou a&#160;tu promluvila:</p>
			<p class="MLP_verse_-I-_-12-12- ParaOverride-1">Co ukrývá se v&#160;skále, v&#160;země hloubi,<br/>mým hlasem, zjeví bohů hlas.</p>
			<p class="MLP_text ParaOverride-1">Vtom se obrátila k&#160;západu slunce, vztáhla ruce i&#160;řekla:</p>
			<p class="MLP_verse_-I-_-12-12- ParaOverride-1">Vrch vidím Březový, v&#160;něm žíly stříbra.<br/>Kdo hledá, najde bohatství.<br/>I&#160;soused od západu, zván i&#160;nezván,<br/>chtít bude kov, v&#160;němž vláda je.<br/>Vy chraňte se, ať z&#160;daru vaší země<br/>vám pouto sluhů neskuje.</p>
			<p class="MLP_text ParaOverride-1">Pak, obrátivši se na levou stranu proti poledni, promluvila:</p>
			<p class="MLP_verse_-I-_-12-12- ParaOverride-1">Vrch vidím Jílový, je zlata plný.<br/>V&#160;tom síla je i&#160;divů moc.<br/>Však síla povadne, vás mdloba schvátí,<br/>jak pohasne vám lásky svatý žár.</p>
			<p class="MLP_text ParaOverride-1">Opět obrátivši se na levou stranu, k&#160;východu slunce, takto věštila:</p>
			<p class="MLP_verse_-I-_-12-12- ParaOverride-1">Tam hora tříhřbetná, v&#160;svém kryje lůně<br/>pro věky stříbra poklady.<br/>Že trojí hřbet však hoře, třikrát sejde<br/>jí kov a&#160;třikrát vzejde zas<br/> Cizince bude lákat jako lípa,<br/>když v&#160;květu vábí roje včel.<br/>Jich trubci nezmohou, jen včelí práce,<br/>jíž zlato roste ze stříbra.</p>
			<p class="MLP_text ParaOverride-1">Jak dopověděla, obrátila se zase k&#160;levé straně na půlnoc a&#160;řekla:</p>
			<p class="MLP_verse_-I-_-12-12- ParaOverride-1">Vrch vidím Krupnatý a&#160;v&#160;jeho hloubi<br/>olova, cínu kalný lesk.<br/>Však při mezích je, a&#160;tu stráže mějte<br/>vždy bedlivé na každý krok.<br/>Kde jenom na píď sami povolíte,<br/>tam ztratíte vždy celý lán.</p>
			<p class="MLP_text ParaOverride-1">Když ukázala tajná do té chvíle ložiska kovů, obrátila se k&#160;vladykům a&#160;starším, naslouchajícím mlčky a&#160;dychtivě, a&#160;takto je oslovila:</p>
			<p class="MLP_verse_-I-_-12-0- ParaOverride-1">Lesk sedmi kovů v&#160;půdě vaší svítí<br/>a&#160;klasů zlatem žírný lán.<br/>Váš rod tu bude žíti věky věků,<br/>a&#160;silen bude, požehnán,<br/>když svatou jemu bude otců země<br/>jich krví, prací, hlaholem,<br/>když cizím neskloněn, mrav starý uctí<br/>a&#160;bratrem bude bratřím svým!</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Často sestupovala Libuše ze svého sídla dolu na patu vyšehradské skály, do své osamělé lázně, tam, kde Vltava vymlela nejhlubší tůni. Tam kdysi, když na prahu lázně patřila v&#160;proudění vody, v&#160;tajemné její hlubiny, prozřela v&#160;budoucnost, jak ji v&#160;ten okamžik nadchl věští duch.</p>
			<p class="MLP_text ParaOverride-1">Šly proudy a&#160;plynuly a&#160;s&#160;nimi se míhalo šerým jejich lůnem vidění za viděním. S&#160;proudem připlynula, s&#160;proudem odplynula, čím dále tím chmurnější, tím smutnější, až trnula mysl, až bolelo srdce.</p>
			<p class="MLP_text ParaOverride-1">Bledá, chvějíc se, chýlila Libuše hlavu nad řekou a&#160;zděšeným hlasem stíhala vod hrozná zjevení…</p>
			<p class="MLP_text ParaOverride-1">S&#160;úžasem, s&#160;bázní patřily dívky na svou kněžnu, jež v&#160;bolestném vzrušení, hledíc do řeky, zalkala a&#160;teskně pak promluvila hlasem zamženým žalem:</p>
			<p class="MLP_text ParaOverride-1">„Vidím zář požárů, temnem vod plameny šlehají. V&#160;nich dědiny, hrady, veliké stavby; a&#160;vše hyne, ach hyne!</p>
			<p class="MLP_text ParaOverride-1">A&#160;v&#160;požáru záři krvavý boj&#160;– krvavé boje. A&#160;boje! Zsinalá těla, ran plná, krve. Bratr zabíjí bratra a&#160;cizí šlape jim v&#160;týl! Vidím všech bídu ponížení, pokutu zlou.“</p>
			<p class="MLP_text ParaOverride-1">Tu jí dvě panny podaly zlatou kolébku jejího prvorozence. Svit útěchy vyjasnil Libuši zrak i&#160;líce. Políbila kolébku, pak ji potopila v&#160;bezedné hlubině a&#160;skloněna nad vodou, mluvila pohnutým hlasem:</p>
			<p class="MLP_text ParaOverride-1">„Hluboko na dně spočívej, kolébko mého syna, až čas tě opět povolá.</p>
			<p class="MLP_text ParaOverride-1">Nebudeš na věky v&#160;temných hlubinách, nebude nad vlastí noc bez konce. Vzejde zas jasný den, vzejde zas blaho mému národu.</p>
			<p class="MLP_text ParaOverride-1">Očištěn útrapou, silen láskou a&#160;prací vztyčí se v&#160;síle, splní své tužby a&#160;dojde zas slávy.</p>
			<p class="MLP_text ParaOverride-1">Tehda zas ze tmy vod vysvítíš, na světlo vyplyneš a&#160;vlasti spása, před věky souzená spočine na tobě, jsouc ještě dítětem…“</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Míjela léta, a&#160;když nastal souzený čas, Kazi, jež často vracela nemocným život žehnáním kouzlem, sama podlehla smrti. Kazi na památku nanesli obyvatelé země mohylu velice vysokou poblíže jejího hradu na břehu Mže vedle cesty, kudy se chodilo do krajin župy bechyňské přes horu Osek.</p>
			<p class="MLP_text ParaOverride-1">Pak se Mořenin prst dotkl čela pobožné Tety; i&#160;vydechla duši. Po veškeré krajině tetínské pro ni truchlili, neb byla všem jako máti. Popel její pochován na hoře Pohledu na západ slunce poblíže jejího posvátného místa u&#160;starých dubů, pod nimiž se klanívala bohům a&#160;přinášela oběti.</p>
			<p class="MLP_text ParaOverride-1">Tu také pálili po její smrti nesmírný oheň, po devět dní ho pálili a&#160;obětovali v&#160;něm bohům. K&#160;Tetinu pak hrobu navalili veliký kámen.</p>
			<p class="MLP_text ParaOverride-1">Tak osaměla Libuše, přečkavši své sestry. Až pak také její dnové se naplnili. Z&#160;vnuknutí bohů zvěděla, že se blíží konec jejího života. I&#160;myslíc na dalekou pouť u&#160;věčnost, do ráje za otcem a&#160;sestrami, požádala Přemysla, aby svolal lechy, starosty rodů, neboť chtěla k&#160;nim ještě jednou promluviti.</p>
			<p class="MLP_text ParaOverride-1">Když se sešli na Vyšehradě, dala Libuše zažehnouti bohům oběť a&#160;pak vstoupila s&#160;Přemyslem mezi lechy a&#160;vladyky shromážděné na širém nádvoří, kněžna všem velebná, s&#160;posvátným klidem na bledém líci; její zrak už hleděl u&#160;věčnost.</p>
			<p class="MLP_text ParaOverride-1">Všem tu oznámila, že její osud se naplňuje, že je tu naposled vidí, naposled k&#160;nim mluví. Všech pak prosila, aby zachovali Přemyslu, knížeti svému, i&#160;pak jejímu synu víru a&#160;poslušenství. Kde kdo kolem v&#160;pohnutí naslouchal a&#160;teskno padlo na všechny, a&#160;slze pak i&#160;bradatým mužům zkalily zrak, když Libuše svého manžela prosila, aby měl pro ně vždy shovění, a&#160;když pak ruce vztáhla a&#160;všem žehnala.</p>
			<p class="MLP_text ParaOverride-1">Vrátivši se do své jizby, položila se na zemi, máteř všech, a&#160;umřela. I&#160;plakali pro ni manžel její a&#160;syn, plakaly děvy a&#160;lidé všichni pláčem velikým, a&#160;nesli a&#160;spálili její tělo, a&#160;popel pochovali, učinivše nad hrobem velikou tryznu.</p>
			<p class="MLP_text ParaOverride-1">Kde ten hrob vykopán, nikdo najisto neví. Staří dí, že na jejím hrádku v&#160;Libušíně, a&#160;také je stará zvěst, že na hradě libickém, opodál tajemného chlumu Oškobrhu plného vzácných bylin a&#160;koření.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Libušin poklad zůstal i&#160;po její smrti ve skalné skrýši tak, jak ho manželu svému ukázala. Nedotkl se ho Přemysl, věda, nač je. A&#160;tak leží poklad podnes hluboko ve vyšehradské skále, z&#160;níž zasvítí, až bude největší bída a&#160;drahota. A&#160;jak se otevře, objeví, bude zas všeho hojnost a&#160;všeliká nouze přestane.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Zlatá kolébka Libušina spočívala dlouho, dlouho na dně Vltavy pod vyšehradskou skálou. Šel času proud a&#160;plynul a&#160;s&#160;ním utrpení za utrpením se neslo na českou zemi. Hynuly dědiny, hynuly kraje. V&#160;požárech lehaly vesnice i&#160;výstavná města. Boj za bojem krví zaléval rodnou zemi. Bratr ničil bratra, nejvíce v&#160;Libušině rodě, a&#160;cizozemec jim šlápl v&#160;týl.</p>
			<p class="MLP_text ParaOverride-1">Ale nebyla noc bez konce.</p>
			<p class="MLP_text ParaOverride-1">Zlatá kolébka pod vyšehradskou skálou se vynořila z&#160;temných vod, zasvítila ryzím kovem na bílé dni, a&#160;v&#160;ní spočinula vlastí spása, jsouc ještě dítětem: synáček poslední ratolístky Přemyslova kmene.</p>
			<p class="MLP_text ParaOverride-1">A&#160;zlatá kolébka rostla s&#160;dítětem, až vyrostla ve zlaté lože, jak vyrostlo její děcko v&#160;muže, jenž se stal otcem vlasti. Na posvátném Karlštejně měl to čarovné lože, na němž unaven prací a&#160;péčí vladařskou ve chvílích oddechu odpočíval. Když pak zemřel, nesneslo zlaté lože žádného jiného a&#160;zmizelo. Zapadlo zase kolébkou tam, odkud se vynořilo, do temné tůně, hluboko pod vyšehradskou skálu, a&#160;čeká tam, čeká.</p>
			<hr class="HorizontalRule-1"/>
			<div class="_idFootnotes">
				<div id="footnote-028" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_013.xhtml#footnote-028-backlink">27</a>  Tepané, kované.</p>
				</div>
				<div id="footnote-027" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_013.xhtml#footnote-027-backlink">28</a>  Široká mělká mísa, nejčastěji dřevěná. </p>
				</div>
				<div id="footnote-026" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_013.xhtml#footnote-026-backlink">29</a>  Cca 3 km (1 hon = cca 125 kroků). </p>
				</div>
			</div>
		</div>
</body>
</html>