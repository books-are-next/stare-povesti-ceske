<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-8" xml:lang="cs-CZ">
		<div class="_idGenObjectStyleOverride-1">
			<p id="_idParaDest-8" class="MLP_uroven2_kapitola ParaOverride-1">O&#160;Bivoji</p>
			<p class="MLP_text_bez1radku ParaOverride-1">V&#160;Libušině sídle, mocném Vyšehradě, zelenala se zahrada, krásná různým stromovím, křovím i&#160;vzácným kvítím. Na div však byla bludivými stezkami; ty různo se vinuly, splétaly, rozcházely se a&#160;scházely kolem křovin, pod stromy, mezi květinami, trávníkem, všecky sobě podobné tak, že cizí z&#160;té čarovné zahrady, plné stejných míst a&#160;tajemných koutků, nenašel východu.</p>
			<p class="MLP_text ParaOverride-1">V&#160;této zahradě Libuše ráda meškala se svými dívkami, častěji ještě sama, ráno, kdy se na slunci třpytil rosou každý květ a&#160;každý list, i&#160;podvečer, kdy kmeny stromů planuly růžovou září západu nebo kdy pak v&#160;soumrak zčernaly jejich koruny a&#160;křoví, kdy bělavé stezky se tratily v&#160;hlubokých stínech.</p>
			<p class="MLP_text ParaOverride-1">Tou dobou mladá kněžna urostlé postavy, v&#160;bělavé říze, s&#160;vlasy volně rozpuštěnými, sama jako světlý stín, kráčela volně, vážným krokem, s&#160;hlavou pochýlenou, zamyšlenou, nebo stála, sličnou tvář k&#160;nebi obrácenou jako ve snění, v&#160;tichém prosvitu hvězd nebo měsíce.</p>
			<p class="MLP_text ParaOverride-1">Sem jednou zavedla sestru Kazi, jež přijela na kročitém<span class="CharOverride-1"><span id="footnote-016-backlink"><a class="_idFootnoteLink _idGenColorInherit" href="../Text/stare_povesti_ceske_010.xhtml#footnote-016">15</a></span></span> koni z&#160;Kazína ji navštívit. Zahrada, trávník i&#160;stezky spočívaly již ve stínu, jen vrcholky stromů, hradba mocných trámů a&#160;vysoké sruby v&#160;pozadí kolem, od dešťů a&#160;plískanic ztemnělé, byly zality záplavou posledního světla. Zapadalo slunce do tmavých lesů, v&#160;modravé páře stopených na vrchách za Vltavou. V&#160;klid a&#160;ticho té chvíle zahlaholil od brány náhlý ryk. Ohlas jeho zněl až do kněžniny zahrady, jasnil se a&#160;mohutněl. Křik mužských hrdel se blížil jako náhlá bouře. Ze směsi silných, dalekozvučných hlasů pronikal výskot a&#160;vtom někdo na roh zatroubil. Znamení vítězství hučelo z&#160;rohu a&#160;neslo se širým hradem s&#160;radostným pokřikem.</p>
			<p class="MLP_text ParaOverride-1">Sestry vytržené z&#160;hovoru stanuly, naslouchaly. Vtom přichvátal vladař hradu všechen vzrušený a&#160;prosil je, aby se šly podívat, aby vstoupily na nádvoří.</p>
			<p class="MLP_text ParaOverride-1">Tam volným prostranstvím kráčel v&#160;hlučném průvodu hradních strážců a&#160;jiných mužů vysoký mladý muž statného těla, s&#160;rukama do týla vztaženýma, jak nesl nějaké břímě. Zardělou, osmahlou tvář měl dopředu pochýlenu a&#160;zpod čapky splývaly kolem ní i&#160;do čela mu padaly tmavé kadeřavé vlasy.</p>
			<p class="MLP_text ParaOverride-1">S&#160;úžasem hleděly kněžny na něj i&#160;na jeho břímě: na divokého, živého kance, kterého drže za hrotité boltce nesl na zádech břichem vzhůru.</p>
			<p class="MLP_text ParaOverride-1">Mladý ten lovec bez oštěpu, s&#160;mečem u&#160;širokého pasu v&#160;pochvě zaraženým, v&#160;obuvi zablácené i&#160;na přiléhavých nohavicích všechen bahnem postříkaný, nesl hrozné to břímě jako lehký měch. Kráčel pevně a&#160;jistě, nohy se mu netřásly, aniž krok mu vázl.</p>
			<p class="MLP_text ParaOverride-1">Kolem jásali staří muži i&#160;jonáci a&#160;ukazovali rukama i&#160;oštěpy na starého, silného „sekáče“ ryšavě hnědého, ohromné hlavy, černého rypáku, z&#160;něhož se probělávaly a&#160;leskly zahnuté mocné tesáky. Kanec sebou škubal, černými kopyty kopal, zuby klektal a&#160;očka krví podlitá zuřivě obracel.</p>
			<p class="MLP_text ParaOverride-1">Všichni v&#160;zástupu ztichli, když Libuši a&#160;Kazi zhlédli. Smělý pak lovec, jenž byl Bivoj, Sudivojův syn, zastavil se u&#160;schodů, jež vedly pod silné sloupy stojící přede dveřmi k&#160;veliké síni.</p>
			<p class="MLP_text ParaOverride-1">Na těch schodech stály kněžny. Bivoj, v&#160;čele všech mužů, maje líté zvíře na zádech, pozdravil Libuši i&#160;její sestru a&#160;pravil:</p>
			<p class="MLP_text ParaOverride-1">„Tu nesu to zlé škodné zvíře, divého kance z&#160;Kavčí hory. Až zhyne před tvýma očima, chceš-li.“</p>
			<p class="MLP_text ParaOverride-1">Když Libuše kynula, ať se tak stane, vzkřikli mužové kolem a&#160;chystali meče a&#160;oštěpy. Než Bivoj zvolal do jejich shonu a&#160;hluku:</p>
			<p class="MLP_text ParaOverride-1">„Sám se postavím proti němu. Já ho lapil, ať ho také zabiju. Vy sevřete kolo; kdyby chtěl prorazit. A&#160;nejprve mně položte k&#160;nohám oštěp.“</p>
			<p class="MLP_text ParaOverride-1">Stalo se, jak řekl. Muži rozestavili se prostorně kolem a&#160;přichystali zbraň. Nikdo z&#160;nich nespustil oči z&#160;Bivoje, jenž přehlédnuv kolo, upřel naposled jiskrný zrak na kněžny výše stojící, na Libuši, zvláště však na její sestru. Ta vzrušena hleděla na statného muže, jejž poprvé spatřila v&#160;háji u&#160;Jezerky, na nějž pak často vzpomínala. Teď ji těšilo toto mužství, jeho síla, udatenství, než přece se jí srdce pohnulo strachem a&#160;oči bezděky zamrkaly, jak Bivoj se rozkročiv mrštil kancem vší silou přes hlavu před sebe, že až země zaduněla od tohoto pádu. Nežli však kanec dopadl, sehnul se Bivoj a&#160;zdvihnuv těžký oštěp lesklého hrotu, sevřel ho oběma rukama a&#160;čekal.</p>
			<p class="MLP_text ParaOverride-1">Starý, silný „sekáč“ na okamžik ležel na zemi roztažen jakoby bez sebe. Ale již se mu břicho pohnulo, hřeben dlouhých štětin na hřbetě se zježil jako hříva, bělmo očí v&#160;černé hlavě se zablýskalo. Vráz se vymrštil ze země a&#160;hnal jako šipka, nehledě vpravo ni vlevo, s&#160;rozevřenou tlamou, z&#160;níž se ostré tesáky bělaly, přímo na Bivoje, zuřivostí slepý.</p>
			<p class="MLP_text ParaOverride-1">Vše kolem jako pěna ztichlo, když kanec divoce vyrazil a&#160;když se tak obořil. Ale již vykřikl kdekdo z&#160;mužských i&#160;hradských žen a&#160;dívek. Muži křičeli a&#160;zbraní mávali, jak sekáč naběhl na Bivojův oštěp. Proud krve vytryskl z&#160;tlamy zvířete; vzepjalo se, naposled, a&#160;jako skoseno skácelo se na zem; krev se z&#160;něho valila a&#160;zalévala kolem půdu.</p>
			<p class="MLP_text ParaOverride-1">Bivoj vytrhl oštěp z&#160;poraženého a&#160;šlápl pravou nohou na štětinaté tělo hynoucího zvířete. Pak utřev sobě z&#160;čela i&#160;tváře pot, promluvil ke kněžnám: „Již nebude nikoho strašit a&#160;běhati do škod!“ a&#160;dupl po hlavě zvířete. Vtom statný vladař hradní, povystoupiv k&#160;němu před kněžny, pravil:</p>
			<p class="MLP_text ParaOverride-1">„Aby tě bohové pozdravili! Tys kraji uvolnil. Byl to sekáč zlý, hlavní, šestiletý,“ a&#160;vladař na kance ukazoval, „a nebezpečný, hrůza a&#160;postrach kol Kavčí hory. Co škody natropil! Na obilí, jehož celé lány rozválel, i&#160;na zvířatech, na lovčích psech nejvíce, i&#160;na koních. Když Svatoslav Božejův na něj vyjel, ten sekáč tu jeho koni hruď a&#160;břicho rozerval. Tak vysoko vyskakoval. I&#160;nejednoho muže smrtelně proklál. Šel z&#160;něho strach, již před ním utíkali a&#160;skrývali se i&#160;muži. Až tu Bivoj…“</p>
			<p class="MLP_text ParaOverride-1">Nedomluvil; zahlučel radostně kolem zástup na pochvalu i&#160;z&#160;vděčnosti. A&#160;kněžny, níž postoupivše, hleděly na silné zvíře, Libuše pak se zeptala, jak je ulovil, jak je tak lapil. I&#160;ztichlo vše kolem; Kazi upírala na silného lovce oči nadšeně zářící a&#160;dychtivě naslouchala se všemi, jak Bivoj vypravoval:</p>
			<p class="MLP_text ParaOverride-1">„Hnětlo mne a&#160;zlobilo, že ten sekáč tu tropil tolik škod a&#160;že se ho všichni tak báli. Úvalem kolem Kavčí hory již nikdo nechtěl jíti. Tam se zdržoval, samotářsky, tam ležel, tam se proti každému stavěl, tam roztrhal tolik lidí a&#160;koní a&#160;psů bez počtu. I&#160;vystopoval jsem, kde se do lože zahrabává, a&#160;tmavou kaluž pod starými buky. V&#160;té se za poledne brodil a&#160;válel. Pak, když jej komáři zle již sekali; drhl se o&#160;kmeny dubů a&#160;vycházíval na žír<span class="CharOverride-1"><span id="footnote-015-backlink"><a class="_idFootnoteLink _idGenColorInherit" href="../Text/stare_povesti_ceske_010.xhtml#footnote-015">16</a></span></span> do polí směle a&#160;jistě. Člověku se nevyhnul, žádnému, každého napadl.</p>
			<p class="MLP_text ParaOverride-1">Dnes jsem se na něj vypravil. Chtěl jsem čekati, až by se navracel z&#160;pastvy. Ale jen jsem zašel na kraj úvalu, vyrazil z&#160;houští proti mně, náhle, znenadání a&#160;tak prudce, že jsem se mu nemohl postaviti s&#160;oštěpem. Bylo na volném místě; strom nablízku žádný. Nemohl jsem odskočiti a&#160;na zemi se vrhnouti, toho jsem nechtěl.</p>
			<p class="MLP_text ParaOverride-1">Dříve nežli jsem toto vypověděl, byl u&#160;mne a&#160;hned se mi hnal po nohou a&#160;hned hlavou hodil; ale nežli jí dozadu trhl, aby mně způsobil dlouhou ránu, chytil jsem ho za uši. A&#160;držel jsem ho a&#160;nepustil. A&#160;on chrochtal a&#160;trhal sebou jako zběsilý a&#160;zuby mu klektaly. Ale již jsem ho měl na plecích a&#160;chvátal jsem s&#160;ním sem.“</p>
			<p class="MLP_text ParaOverride-1">Znovu zahlučel kol radostný hlahol; když ztichl, mladá kněžna vlídně promluvila k&#160;Bivoji:</p>
			<p class="MLP_text ParaOverride-1">„Bohové ti žehnali i&#160;tvé síle. Uvolnils krajině a&#160;zachovals její role před novými škodami. Díky tobě, mé i&#160;všech. Teď, statečný lovče, pojď, odpočiň údům, posilni se a&#160;pohov si.“</p>
			<p class="MLP_text ParaOverride-1">Kynula vladaři a&#160;ten, vzav Bivoje, vedl ho po schodech do velké síně, kamž za nimi vešli přední z&#160;hradských mužů a&#160;z&#160;podhradí i&#160;z&#160;těch, kteří potkavše Bivoje cestou na Vyšehrad, již ho neopustili a&#160;vyprovodili ho tam s&#160;jeho podivným, živým břemenem.</p>
			<p class="MLP_text ParaOverride-1">Síň byla nevysoká, ale prostorná. Ohromný trám táhl se po celé délce povalového stropu, jejž také podpíraly mohutné sloupy divných zářezů malovaných. Na sloupech visely tu losí parohy, zbraň a&#160;štíty, tam rohy zubrů nebo medvědí kože vzácné velikosti. Muži zasedli kol těžkých stolů i&#160;kolem špalků ze staletých dubů, když zavedli Bivoje za přední stůl v&#160;pravém rohu té síně.</p>
			<p class="MLP_text ParaOverride-1">Všude po stolech stavěli veliké džbány plné medoviny a&#160;lili z&#160;nich zlatavě žlutý nápoj do korbelů a&#160;hliněných i&#160;dřevěných číší. Muži pili a&#160;připíjeli Bivojovi na jeho sílu. Mladý hrdina potěšen, rád slyšel všechnu tu chválu; jeho zraky však tajně obracely se po nevysokých těžkých dveřích s&#160;dřevěným zámkem, jimiž odešla ze síně Libuše kněžna i&#160;její sestra. Na tu Bivoj myslil i&#160;v&#160;šumném tom hluku, i&#160;na to, kdyby ji ještě mohl zhlédnouti.</p>
			<p class="MLP_text ParaOverride-1">Zatím již v&#160;korunách, na hradbách i&#160;na vysokých srubech pohasla zlatě růžová zář. Hluboké stíny lehly nádvořím. Do vyšší pak síně padalo okny otevřených okenic světlo letního, dlouhého soumraku. V&#160;něm zjevily se mladé kněžny, vystoupivše zas oněmi dveřmi ze šera za sloupy. Dívka z&#160;jejich družiny nesla za nimi cosi ve vydělané koži; když pak na rozkaz Libušin uzlík na stole rozbalila, zatřpytil se tam krásný mužský pás. Byl široký, rudými řemínky ozdobně prošívaný, stříbrnými drobnými hřeby všechen pobitý, jako okutý, s&#160;bronzovými puklami<span class="CharOverride-1"><span id="footnote-014-backlink"><a class="_idFootnoteLink _idGenColorInherit" href="../Text/stare_povesti_ceske_010.xhtml#footnote-014">17</a></span></span> a&#160;lesklým řetízkem. Ten chřestil o&#160;skvostné kování, jak se jen pasem hnulo.</p>
			<p class="MLP_text ParaOverride-1">Mladá kněžna jej Bivoji podala, aby ho vzal odměnou, že je z&#160;pokladu jejího otce a&#160;že mu ho sestra Kazi sama vybrala.</p>
			<p class="MLP_text ParaOverride-1">„Je v&#160;tom pasu zašitá haluzka mocného býlí a&#160;hadí zub,“ dodala Kazi mile. „Chodě v&#160;tom pasu po lesích, nikdy nezbloudíš, ani za tmavé noci, vždy odoláš bludnému kořeni i&#160;vědmám a&#160;všem příšerám nočním.“</p>
			<p class="MLP_text ParaOverride-1">Mladý hrdina se kněžnám klaněl; klaněl se a&#160;děkoval, a&#160;všichni kol pozdravili hlučně Libuši a&#160;Kazi, že tak uctily mužnou sílu a&#160;udatenství. Kněžny odešly a&#160;hlasně zase vybuchlo veselí všech a&#160;trvalo až do noci. Pak, když se mužové rozešli po hojném jídle a&#160;pití, zavedl hradní vladař Bivoje do tiché komory na lože z&#160;ovčích koží. Usnul mladý hrdina a&#160;spal tvrdý spánek až do jitra.</p>
			<p class="MLP_text ParaOverride-1">Když nastalo zejtra ráno, chystal se Bivoj na cestu domů, do své dědiny, jejímž byl vladykou. Jak o&#160;tom zvěděl vladař hradu, oznámil Bivoji, že na něj čeká kůň, že mu ho dala kněžna osedlati, a&#160;že Kazi tou chvílí se také chystá na cestu, zpátky na svůj hrad. Přepásán skvostným pásem, jejž včera darem dostal, vsedl jarý a&#160;svěží Bivoj na bystrého hnědáka lesklé srsti, když se byl kněžně poklonil a&#160;jí poděkoval. I&#160;přidal se k&#160;družině její sestry.</p>
			<p class="MLP_text ParaOverride-1">V&#160;bráně se zpět ohlédl, on a&#160;všichni se pak ohlíželi vzhůru po bráně, po břevnu nad ní, na němž trčela useknutá veliká hlava divého kance, jejž včera skolil. Černala se, štětinatá, mocného rypáku, ceníc bílé lesklé tesáky, a&#160;připomínala sílu Bivojovu. Kazi nenechala Bivoje v&#160;družině. Jel po jejím boku drahný kus, a&#160;když pak dojeli na rozcestí, bez rozmyšlení sobě zajel a&#160;dal se její cestou, až pod její hrad, jenž se mocnými náspy svými zhlížel v&#160;řece Mži. Nežli pak jeseň minula, opustil Bivoj svou dědinu a&#160;rod, aby na vždy zůstal na Kazině hradě. Oblíbila si ho Kazi tak, že ho pojala za manžela.</p>
			<hr class="HorizontalRule-1"/>
			<div class="_idFootnotes">
				<div id="footnote-016" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_010.xhtml#footnote-016-backlink">15</a>  Rychlý.</p>
				</div>
				<div id="footnote-015" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_010.xhtml#footnote-015-backlink">16</a>  Za potravou, výkrm (ožírání).</p>
				</div>
				<div id="footnote-014" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_010.xhtml#footnote-014-backlink">17</a>  Kovová ozdoba vypouklého tvaru.</p>
				</div>
			</div>
		</div>
</body>
</html>