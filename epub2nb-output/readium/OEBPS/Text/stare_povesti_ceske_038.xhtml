<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-36</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-36" xml:lang="cs-CZ">
		<div class="_idGenObjectStyleOverride-1">
			<p id="_idParaDest-86" class="MLP_uroven2_kapitola ParaOverride-1">Blaničtí rytíři</p>
			<p class="MLP_text_bez1radku ParaOverride-1">Poslyšte poslední starou pověst a&#160;její proroctví, jež pověděl slepý mládenec králi Karlovi žehnané paměti.</p>
			<p class="MLP_text ParaOverride-1">Hle, Blaník hora v&#160;hávu tmavého lesa, jenž splývá jí od temene po všech bocích. Vážně, až zachmuřeně zhlíží na krajinu od světa odlehlou, na její chlumy a&#160;pláně málo úrodné. Široko daleko je patrno jeho témě a&#160;v&#160;okolí často k&#160;němu pátravě vzhlížejí. Věští chmurami zahalené zlé povětří, promodrává-li se jasně, slibuje jistý a&#160;tvrdý čas.</p>
			<p class="MLP_text ParaOverride-1">Na temeni Blaníka zříš ve stínu buků, jedlí a&#160;smrků pradávné, kamenné hradby, většinou sesuté. Mechem a&#160;křovím zarůstají; po dřevěném hradě, jehož chránily, není dnes ani památky.</p>
			<p class="MLP_text ParaOverride-1">Ale pod hradbami, v&#160;hoře samé, dřímají ozbrojení rytíři, „svatováclavské vojsko“, dřímají a&#160;čekají, až nastane den, kdy bude potřeba jejich pomoci, až budou do boje povoláni.</p>
			<p class="MLP_text ParaOverride-1">Pod skalnatým vrcholem Blaníku, ve východním svahu, je skála v&#160;podobě lomeného oblouku. Tam je vchod do hory, tam také prýští pramen. Z&#160;něho napájejí blaničtí rytíři své koně, když za čas jednou, za svitu měsíce, vyjedou z&#160;hory na palouk mezi lesy pod horou. Za takové noci zaléhá do okolí temné dunění, ztlumený rachot bubnů i&#160;polnice hlas. K&#160;ránu zase rázem vše utichne, rytíři, koňstvo vše zanikne ve skalní bráně a&#160;zmizí v&#160;tajemném lůně hory. Jen na palouku zůstává památka po nočním jízdeckém reji: přečetné stopy koňských kopyt.</p>
			<p class="MLP_text ParaOverride-1">Než do skalních sklepení, kde dřímá svatováclavské vojsko, vkročil již také nejednou člověk.</p>
			<p class="MLP_text ParaOverride-1">Tak jednou dívka jakási žala pod Blaníkem trávu. Pojednou stanul před ní rytíř a&#160;vybídl ji, aby s&#160;ním šla poklidit v&#160;hoře. Dívka se nebála a&#160;šla. Brána do hory byla otevřena. Uzřela klenuté skalní síně, mohutné sloupy a&#160;na nich rozvěšenou zbraň. Hluboké ticho jako v&#160;kostele bylo po všech prostorách v&#160;tajemném žlutavém přísvitu. U&#160;stěn u&#160;žlabů stáli řadou osedlaní koně, za kamennými stoly v&#160;síni seděli rytíři, tváří na stůl skloněni. Spali a&#160;koně stáli nehnutě; hlavou nepohodili, kopytem po půdě nehrábli ani ohonem nešvihli.</p>
			<p class="MLP_text ParaOverride-1">Dívka vešla, rozhlížela se, ale nikdo se ani nehnul. I&#160;začala zametati. Práce jí kvapem ubývalo a&#160;za chvilku všecko poklidila. Ani teď jí nikdo nezastavil, nikdo na ni nepromluvil, nikdo se nevzbudil. Jak přišla, tak vyšla, a&#160;když se dostala domů, ptali se jí, kde tak dlouho byla.</p>
			<p class="MLP_text ParaOverride-1">Divila se a&#160;pověděla, že přichází jako jindy tou chvílí. Užasla, když jí řekli, že touže chvílí naposled před rokem z&#160;trávy přišla, že byla celý rok pryč. I&#160;pověděla, kde se ocitla, a&#160;tu všichni srozuměli, proč jí rok uplynul chvilkou. Třetího dne však byla dívka nebožkou.</p>
			<p class="MLP_text ParaOverride-1">Tak jako ji pozval si neznámý rytíř také kováře z&#160;Louňovic do hory, aby mu okoval koně. Kovář šel, a&#160;když dokoval, dali mu do pytle smetí, kteréž ze zlosti před horou vysypal. Doma se pak dověděl, že ho již oplakávali, poněvadž zmizel beze stopy a&#160;celý rok nebylo o&#160;něm ani potuchy.</p>
			<p class="MLP_text ParaOverride-1">I&#160;pověděl, co se s&#160;ním dělo, a&#160;když pak pytel protřásal, vypadly z&#160;pytle tři dukáty. Teď teprv viděl, že chybil. Ihned běžel zpátky k&#160;blanické bráně, kde smetí vysypal. Ale nadarmo. Nebylo tam smetí ani dukátů.</p>
			<p class="MLP_text ParaOverride-1">Tak také vypravují o&#160;pastýři, který hledal zbloudilou ovci a&#160;sám zabloudil do Blaníka, tak o&#160;mládenci, který si rovněž tak dlouho, rok, jako ten pastýř, v&#160;hoře pobyl, aniž o&#160;tom měl zdání.</p>
			<p class="MLP_text ParaOverride-1">Ale tomu již dávno&#160;– Blaník uzamčen, vážně, až zachmuřeně shlíží na osamělou, od světa odlehlou krajinu, a&#160;jako by trud teskné dumy na něm a&#160;všude kol spočíval. Svatováclavské vojsko spí. Ještě není čas, aby vstalo. To bude ve chvíli největšího nebezpečenství, až se na naši vlast sesype tolik nepřátel, že by celé království roznesli na kopytech svých koní.</p>
			<p class="MLP_text ParaOverride-1">Tenkráte budou vidina znamení: uschnou vrcholy stromů v&#160;blanickém lese, na temeni hory se zazelená starý, uschlý dub a&#160;pramen u&#160;skály se tak rozvodní; že se bystřicí dolů povalí. Tu pak se strhne veliká, krvavá bitva v&#160;krajině mezi Blaníkem a&#160;Načeradcem. Rybník Pustý, u&#160;něhož se starý uschlý strom před bitvou zazelená, naplní se potoky prolité krve. I&#160;bude pláč a&#160;veliké zkormoucení pro ten zoufalý boj, ale Čechové se proti silnějšímu nepříteli hrdinsky brániti budou. V&#160;rozhodnou chvíli se Blaník otevře, rytíři v&#160;plné zbroji vyhrnou se z&#160;hory a&#160;svatý Václav, jeda na bílém koni, je povede na pomoc Čechům.</p>
			<p class="MLP_text ParaOverride-1">Nepřítel, náhlým strachem obklíčen a&#160;jako zmámen, bude k&#160;Praze prchat a&#160;tam pak bude hrozný ten boj dobojován. A&#160;bude tak zuřivý, že krev proudem poteče od Strahova až po kamenný Karlův most. Tu svatý Václav na bílém koni s&#160;korouhví v&#160;ruce Čechy povede a&#160;cizozemce a&#160;všechny nepřátele českého království ze země vyžene. A&#160;svatý Prokop, opat sázavský s&#160;berlou, bude mu pomáhati.</p>
			<p class="MLP_text ParaOverride-1">Pak nastane svatý pokoj a&#160;země česká si odpočine. Mnoho Čechů sic za těch bojů zahyne, ale ti, kteří zůstanou, budou mužové celí. Poznajíce chyby svých předků i&#160;své, budou pevně státi a&#160;nepřítel jimi o&#160;zem neudeří.</p>
			<p class="MLP_text_bez1radku_-12-0- ParaOverride-1">Toto jsou pověsti dávných let a&#160;stará proroctví o&#160;zemi naší.</p>
			<p class="MLP_text ParaOverride-1">Šťastná buď, ó vlasti milá, siliž se pokolení tvé, ať přemáhá všechna protivenství, ať zachová svaté dědictví: mateřský jazyk i&#160;staré, dobré právo své.</p>
			<p class="MLP_text ParaOverride-1">Mohutniž pokolení tvé prací a&#160;nadšením, aby pevno bylo jako skály a&#160;vždy plno síly.</p>
		</div>
</body>
</html>