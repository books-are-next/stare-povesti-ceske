<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-21" xml:lang="cs-CZ">
		<div class="_idGenObjectStyleOverride-1">
			<p id="_idParaDest-41" class="MLP_uroven2_kapitola ParaOverride-1">O&#160;Bruncvíkovi</p>
			<p id="_idParaDest-42" class="MLP_uroven3_nadpis ParaOverride-5">I.</p>
			<p class="MLP_text_bez1radku ParaOverride-1">Když zemřel kníže Žibřid, tehdy Bruncvík, jeho syn, uvázal se u&#160;vládu nad českou zemí. Mladý kníže byl šlechetný a&#160;ke všem spravedlivý. Ve své říši však dlouho nezůstal. Maje stále na mysli hrdinství nebožtíka svého otce, jeho čest a&#160;slavné jméno, rozhodl se v&#160;třetím roce svého panování, že se vypraví do světa hledat cti svému jazyku.</p>
			<p class="MLP_text ParaOverride-1">„Můj otec si dobyl znaku orla, já pak chci si lva dobýti.“ Tak řekl své manželce, když jí úmysl svůj oznamoval. Mladá paní se nad tím velice zarmoutila a&#160;prosila ho, aby nejezdil, aby se nevydával v&#160;nebezpečenství.</p>
			<p class="MLP_text ParaOverride-1">Když Bruncvík jí nechtěl vyslyšeti, rozplakala se a&#160;plačíc jej objala a&#160;znovu žádala, aby jí tu samotné, v&#160;tesknotě a&#160;smutku, nenechával. Než Bruncvík srdečně ji těšil, že nebude opuštěna, že vzkázal jejímu otci, aby tu s&#160;ní byl a&#160;jej u&#160;vládě zastal. A&#160;sňav svůj prsten pravil:</p>
			<p class="MLP_text ParaOverride-1">„Tuto ti dávám na svědomí svůj prsten a&#160;tvůj prsten z&#160;tvého prstu beru. Nevěř nikomu, ať slyšíš cokoliv, nevěř, leč sama uzříš tento prsten. Jestliže ho v&#160;sedmi letech neuvidíš, věz, že nejsem již naživu.“ Když pak její otec přijel, dal Bruncvík osedlati třicet koní a&#160;přichystav se s&#160;družinou, rozloučil se s&#160;Neomenií, svou manželkou, i&#160;s&#160;jejím otcem a&#160;vydal se do světa na dobrodružství jako pravý, statečný rytíř.</p>
			<p class="MLP_text ParaOverride-1">I&#160;jel do rozličných zemí, jel pořád dál a&#160;dál a&#160;rytíři jeho a&#160;zbrojní s&#160;ním, až pro vody nemohli dále. Dostali se až na břeh širého moře. Než ani tu se nezastavil, ani neobrátil. Opatřiv sobě koráb, vsedl na něj se svou družinou, i&#160;koně s&#160;sebou vzali, a&#160;pustili se širým mořem do neznámých končin.</p>
			<p class="MLP_text ParaOverride-1">Když odráželi od břehu, vál příznivý vítr a&#160;vál pak za dlouhý čas. Až jedné noci, to již čtvrt léta na moři jezdili, náhle se obrátil. Za temné noci rozehrálo se moře. Bruncvíkův koráb potácel se v&#160;bouři a&#160;divoké vlnobití metalo jej hned vysoko a&#160;hned zase dolů do vodních propastí. Plavci byli u&#160;velikém strachu, ale ještě více se pak polekali, když náhle spatřili ve tmách dalekou, žlutavou zář a&#160;když je všechny pojednou ovanula silná, pronikavá vůně.</p>
			<p class="MLP_text ParaOverride-1">Tu počali teprve naříkati a&#160;bědovati, neboť věděli, že ta zář i&#160;vůně jsou z&#160;jantarové hory a&#160;že ta hora v&#160;noci zářící má tu moc, že všecko, ať lidi, ať zvířata, lodě, všecko, co jest v&#160;padesáti mílích kolem ní ze všech stran, k&#160;sobě živou mocí přitáhne, zrovna přitrhne, a&#160;kdo se na ni dostane, ten že při té jantarové hoře musí zůstati a&#160;nikdy, nikdy více se z&#160;ní nedostane.</p>
			<p class="MLP_text ParaOverride-1">Proto se plavci tak lekali a&#160;bědovali, když viděli, kam je vichr žene. Marně se modlili, marně i&#160;sliby činili, aby se vítr obrátil. Neobrátil se, hnal je dál, a&#160;jak se již na padesát mil před tu horu vichrem dostali, letěla loď rovnou, přímo k&#160;jantarové hoře, letěla v&#160;žluté její záři, jež stoupala vysoko do tmy a&#160;byla rozlita daleko po rozbouřených vlnách.</p>
			<p class="MLP_text ParaOverride-1">Loď pak se pojednou zarazila u&#160;břehu ostrova, prostřed něhož se ta jantarová hora vypínala. Na ten ostrov Bruncvík vystoupil i&#160;jeho družina a&#160;koně tam také z&#160;lodi vyvedli, jakmile se moře pojednou utišilo. To již svítalo a&#160;v&#160;slunečné pak záři seznali, že je ten ostrov opuštěný, liduprázdný a&#160;že není na něm nic, čím by se mohli živiti.</p>
			<p class="MLP_text ParaOverride-1">Jak jej obcházeli, spatřili na pobřeží mnoho zetlelých, rozpadlých lodí a&#160;mnoho lidských kostí, bělajících se v&#160;písku na palčivém slunci. I&#160;zastesklo se z&#160;toho Bruncvíkovi i&#160;všem. Viděli, že ti tu bídně zhynuli, a&#160;tušili, jaký žalostný konec je samé čeká. Smutně se rozhlíželi kolem a&#160;široširou mořskou plání, jejíž zelenavé vlny splývaly v&#160;nedozírné dáli s&#160;oblohou.</p>
			<p class="MLP_text ParaOverride-1">Když se pak poněkud vzpamatovali a&#160;sobě po té bouři odpočinuli, přece se o&#160;to pokusili, aby se odtud dostali. Vsedli zase na svou loď, a&#160;odrazivše ji od břehu, rozpjali plachty, pak se vesel chopili a&#160;veslovali usilovně, bez únavy. Loď jela, od ostrova jela, a&#160;již se počali těšiti, že zmohou kouzelnou moc jantarové hory. Jak ta naděje počala jim svítati, opřeli se tím více do vesel a&#160;pracovali, až zrudli, až se jim po těle řinul pot.</p>
			<p class="MLP_text ParaOverride-1">A&#160;loď jela, rychle jela, až pojednou se zarazila a&#160;stála tiše jako na kotvách&#160;– opět u&#160;břehu ostrova pod jantarovou horou.</p>
			<p class="MLP_text ParaOverride-1">Bruncvík se tuze zarmoutil a&#160;všichni byli na mysli hrubě sklíčeni, vidouce, že již jim souzeno zůstati na tom neblahém ostrově. Dokud měli potravu na lodi, nebylo zle. Za dobu, co tu meškali, ještě dvakráte se pokusili, aby se na lodi odtud dostali. Než pokaždé ocitli se zase zpátky u&#160;břehu jako poprvé.</p>
			<p class="MLP_text ParaOverride-1">Když pak došly všecky zásoby lodní, zabíjeli koně a&#160;živili se jejich masem. Ale když snědli posledního, Bruncvíkova koně, nastal krutý hlad a&#160;ten je hubil. Zoufale hledali, čím by ho ukonejšili; než po všem ostrově nenalezli ani zrna, ani ptáčka nespatřili, nic, čím by se mohli nasytiti. Při tom vždy ještě čekali smilování božího.</p>
			<p class="MLP_text ParaOverride-1">Ale když nabyli jistoty, že nadarmo, zmohla se jich zoufalost, až pak tupě oddavše se svému osudu, usedli nebo ulehli na břehu, u&#160;lodi, a&#160;čekali smrti. A&#160;ta brala jednoho po druhém.</p>
			<p class="MLP_text ParaOverride-1">Již jenom Bruncvík a&#160;starý rytíř jeden, Balád jménem, zůstali ze všech pod jantarovou horou. Ten rytíř starý, když s&#160;Bruncvíkem sedě do širého moře hleděl, promluvil pojednou k&#160;mladému knížeti:</p>
			<p class="MLP_text ParaOverride-1">„Pane milý! Kdyby tak věděla tvá paní, kdyby tak věděli tvoji zemané o&#160;tvém neštěstí!“</p>
			<p class="MLP_text ParaOverride-1">Slyše to Bruncvík, byl velmi žalostiv. A&#160;tu mu Balád řekl:</p>
			<p class="MLP_text ParaOverride-1">„Nestýskej si, můj milý pane! Poslechneš-li mne, mohl by ses odtud dostati. Jenže nevím kam.“</p>
			<p class="MLP_text ParaOverride-1">„A&#160;což ty?“ vece Bruncvík.</p>
			<p class="MLP_text ParaOverride-1">„O&#160;mne se nestarej. Jsem stár a&#160;nedbám. Mně jest již zde ostati. Zachráníš-li se však a&#160;přijdeš-li kdy ke štěstí, rozpomeň se na mou věrnou službu.“</p>
			<p class="MLP_text ParaOverride-1">„A&#160;co bys mně radil?“ ptal se Bruncvík.</p>
			<p class="MLP_text ParaOverride-1">„Viděls, pane a&#160;kníže můj, že sem prvního roku za našeho pobytu přiletěl pták noh a&#160;druhého roku také jednou. A&#160;tohoto roku přiletí zajisté zas, jak se zdá, že jeho obyčej, že na každý rok jednou sem přiletí. Ten tě má vyvésti, jestliže ráčíš.“</p>
			<p class="MLP_text ParaOverride-1">„A&#160;jak by mne vyvedl?!“ Bruncvík žasna se tázal.</p>
			<p class="MLP_text ParaOverride-1">Starý rytíř ukázal na koňskou koži, která u&#160;lodi ležela, a&#160;řekl Bruncvíkovi, aby si do ní lehl, ale aby meč svůj vzal s&#160;sebou. Když se tak stalo, zašil jej rytíř řemenem a&#160;vložil Bruncvíka v&#160;koži zašitého na jantarovou horu.</p>
			<p class="MLP_text ParaOverride-1">Nedlouho poté v&#160;povětří zašumělo a&#160;bylo cítit prudké vanutí větru jako před bouří. To bylo od letu ptáka noha, jak se blížil k&#160;jantarové hoře na ohromných perutích. Když se pak ukázal nad horou, to jako by nesmírný mrak se tam vznášel. Okamžik spočíval noh vysoko v&#160;povětří na rozpjatých křídlech, pak vraz se dolů spustil a&#160;sebrav Bruncvíka, jako by zrnečko bylo, vznesl se do povětří a&#160;letěl pryč.</p>
			<p class="MLP_text ParaOverride-1">Na ostrově pod jantarovou horou bylo zase ticho a&#160;pusto. Smutně stály zetlelé, rozpadlé lodi, nehnutě ležely jejich stíny na písčitém pobřeží, kdež na slunci se bělaly kosti zhynulých.</p>
			<p class="MLP_text ParaOverride-1">Jediný živý tu byl: starý, věrný rytíř Balád, jenž hladem zmořen, vysílen, seděl v&#160;písku opíraje se o&#160;trosky vymřelého korábu a&#160;kalným zrakem teskně hleděl do výše, za ohromným ptákem nohem, jenž se již v&#160;dáli tratil, unášeje jeho mladého knížete bůhvíkam.</p>
			<p id="_idParaDest-43" class="MLP_uroven3_nadpis ParaOverride-1">II.</p>
			<p class="MLP_text_bez1radku ParaOverride-1">Pták noh letěl s&#160;Bruncvíkem nad širým mořem, letěl prudkým letem tři dny a&#160;tři noci a&#160;uletěl za tu dobu sta a&#160;sta mil od té hory jantarové, až se snesl daleko na pustých horách a&#160;uvrhl Bruncvíka do hnízda mezi své mladé. Jak jej tam hodil, sám se zase vznesl a&#160;letěl za jinou kořistí. Hladová mláďata se vrhla na veliké to sousto a&#160;hněvivě křičíce trhala koži kolem Bruncvíka. Ten, jak se mu uvolnilo, vytrhl svůj meč a&#160;vztyčiv se, porubal všechny mladé nohy.</p>
			<p class="MLP_text ParaOverride-1">Když se tak vyprostil, prchal odtud, nepřeje si hrubě oddechu, ubíhal těmi nehostinnými horami vzhůru, dolů pustou, holou strání i&#160;lesnatým úvalem, až se dostal na kraj hlubokého údolí.</p>
			<p class="MLP_text ParaOverride-1">Sotva že sem vkročil, divý řev a&#160;ryk dolehly k&#160;jeho sluchu. Chvíli naslouchal, nevěda, co činiti. Zpět však již nesměl. Musil kupředu, a&#160;tak Pánu Bohu se poručiv, dal se tím oudolím. I&#160;šel, až došel k&#160;vysoké skále a&#160;tu se zastavil, nebo předivnou věc uviděl, krutý zápas líté saně se lvem.</p>
			<p class="MLP_text ParaOverride-1">Zuřivě bojovali, na život a&#160;na smrt, a&#160;řvaní jejich a&#160;ryku byl plný úval, a&#160;třásly se stromy i&#160;skála.</p>
			<p class="MLP_text ParaOverride-1">„Nu, milý bože, komuž pomoci?“ pomyslil Bruncvík, jenž stanuv opodál, hleděl na zápasící: „Pro lva jsem vyšel, pro znak lva tolik jsem zkusil; nelze jinak nežli lvu pomoci. Děj se, jak děj!“</p>
			<p class="MLP_text ParaOverride-1">Tak se rozhodl a&#160;vytasiv meč udeřil na zelenavou, kovově lesklou saň s&#160;devíti hlavami. Jak ji počal tepati a&#160;hlavy usekávati, upustil lev od boje a&#160;všechen krví zalit, udýchán, uštván zuřivým zápasem, ulehl, aby si odpočinul.</p>
			<p class="MLP_text ParaOverride-1">Tak zůstal Bruncvík v&#160;boji sám. Bil se mužsky, rány jeho meče se na netvora jen sypaly; ale saň byla nezdolná. Již počal Bruncvík umdlévati, již sám nedorážel, již se jen bránil. Vtom lev, oddechnuv si, vyskočil velkým skokem a&#160;jako bleskem zakousl se do saně a&#160;roztrhl ji vejpůli. Bylo po nebezpečenství.</p>
			<p class="MLP_text ParaOverride-1">Bruncvík se však lekal nového. Bál se nyní lva. Než lev na něj neskočil, nýbrž lehl u&#160;jeho nohou. Bruncvík chtěl odtud. Ale jak vykročil, vstal lev a&#160;šel za ním. A&#160;šel pak dál a&#160;dál, jak se Bruncvík bral údolím, všude za ním na každý krok. Mladému knížeti nebylo to milo; nevěřit lvu, a&#160;proto by se ho byl rád zbavil.</p>
			<p class="MLP_text ParaOverride-1">I&#160;nasbíral si žaludů a&#160;bukvic a&#160;vylezl pak na vysoký dub. Tam usednuv na mocnou haluz, ukryl se v&#160;hustém listí starého stromu a&#160;čekal, až lev odejde. Čekal a&#160;čekal, chvíli, půl dne, a&#160;lev seděl pořád dole pod dubem a&#160;hleděl nahoru do husté koruny. Nastala noc; Bruncvík ji prodřímal na dubu. Jak ho ráno probudil chlad, jakmile otevřel oči, první bylo, že se podíval po lvu. A&#160;lev byl ještě pod dubem. Seděl tu jako věrný pes a&#160;vyseděl tak i&#160;druhý den, smutně hledě do koruny, vyseděl i&#160;druhou noc a&#160;z&#160;místa se nehnul.</p>
			<p class="MLP_text ParaOverride-1">Ale třetího dne, když Bruncvík z&#160;dubu neslízal, zařval zarmoucený lev tak silně, že se až dub zachvěl, a&#160;Bruncvík přívalem hrozného zvuku ohromen, pustil se haluze a&#160;spadl na zemi. Tak ležel hrubě potlučen a&#160;nemohl ani vstáti. Byl sláb a&#160;neměl co jísti; nezůstal však bez pomoci. Lev, jenž od něho odběhl, vrátil se zanedlouho nesa ulovenou srnu, a&#160;tu položil Bruncvíkovi k&#160;nohám.</p>
			<p class="MLP_text ParaOverride-1">Mladý kníže již viděl, že lvu křivdil a&#160;že netřeba se ho báti. Proto když lev přilehnuv, hlavu mu na klín dal, hladil ho po husté hřívě jako věrného psa. Od té chvíle počal ho míti rád, a&#160;lev zůstal mu oddán po všechen čas, co v&#160;těch divokých horách meškali. Tři léta Bruncvík bloudil pustinou, mezi lesy; a&#160;lev pořád s&#160;ním, všude a&#160;vždy, zvěř honě a&#160;pánu svému přinášeje.</p>
			<p class="MLP_text ParaOverride-1">Jednou za těch potulek dostal se Bruncvík na vrchol vysoké hory, odkud zahlédl před sebou širé moře a&#160;v&#160;tom moři daleko hrad nějaký. I&#160;zaradoval se, že vidí zase lidské obydlí, neb do té chvíle žádného nenašel ani neviděl; i&#160;pospíchal směrem k&#160;moři prose Pána Boha, aby mu dal tam dojíti.</p>
			<p class="MLP_text ParaOverride-1">Patnáct dní minulo, nežli pronikl pustými horami a&#160;dostal se na břeh mořský. A&#160;ten byl pustý, písčitý a&#160;kamenitý. Bruncvík, puzen nadějí a&#160;touhou po tom hradě, jal se hned mečem roubati stromky a&#160;proutí, a&#160;nanosiv vše na pobřeží, zrobil si a&#160;spletl širokou lésu<span class="CharOverride-1"><span id="footnote-047-backlink"><a class="_idFootnoteLink _idGenColorInherit" href="../Text/stare_povesti_ceske_023.xhtml#footnote-047">46</a></span></span>, kterouž pak spustil na vodu. To učinil ve chvíli, kdy lev odešel na hon shánět potravu. Bruncvík tak schválně udělal, neb nechtěl ho s&#160;sebou, aby mu nepřekážel.</p>
			<p class="MLP_text ParaOverride-1">Právě když mladý kníže odrazil od břehu, vrátil se lev, nesa v&#160;tlamě ulovenou kořist. Než hned ji pustil a&#160;zařvav skočil do moře za svým pánem, skočil ohromným skokem a&#160;předníma nohama voru doskočil. Jimi se držel a&#160;plaval dobrou chvíli, až Bruncvík, pohnut oddaností tou, pomohl mu z&#160;nesnáze na lésu. A&#160;tak plavali nyní spolu na chatrném člunu, na jednom konci Bruncvík, na druhém lev.</p>
			<p class="MLP_text ParaOverride-1">Devět dní a&#160;nocí plavali na lése; moře s&#160;nimi často hrálo, takže nejednou byl Bruncvík ve vodě do pasu, do hrdla. A&#160;nebe nad nimi se tmělo i&#160;všecko povětří, až pak pluli ustavičným hustým šerem, nevědouce kam. Jen to viděl a&#160;pozoroval Bruncvík, jemuž v&#160;té tmě teskno bylo, že nejsou již na širém moři, neboť vpravo a&#160;vlevo černaly se šerem obrysy hor.</p>
			<p class="MLP_text ParaOverride-1">Až se pak projasnilo, to když podplynuli pod Karbunkulovou horu. Ta hora velmi jasná svítila jim rudou září, až posléze z&#160;té tmy vyjeli. A&#160;tu před sebou zhlédli hrad, an strměl na výspě v&#160;plném slunečném světle. Byl to ten, který byl Bruncvík zhlédl z&#160;temene vysoké hory. Přistál ke břehu a&#160;provázen jsa svým druhem lvem vešel do hradu, v&#160;němž panoval král Olibrius. Divný byl, neobyčejný. Měl dvojí oči, jedny v&#160;obličeji, druhé vzadu hlavy. A&#160;divnější ještě bylo jeho dvořanstvo: mnozí o&#160;jednom oku, o&#160;jedné noze, mnozí rohatí. Jiní měli dvě hlavy nebo i&#160;psí hlavu, někteří byli jako lišky červení, jiní od polovice šediví, od polovice bílí. Mnozí se obrům podobali, jiní jako trpaslíci míhali se mezi nohami těchto velikánů.</p>
			<p class="MLP_text ParaOverride-1">Bruncvíkovi nebylo tu volno a&#160;chtěl opět zpět. Než Olibrius král ho zadržel a&#160;tázal se ho, jak sem přišel, z&#160;vůle-li či z&#160;nouze.</p>
			<p class="MLP_text ParaOverride-1">„Z&#160;vlasti jsem se vydal z&#160;vůle, sem přibyl jsem z&#160;nouze. Prosím, pomoz mi, abych se zas mohl vrátiti domů,“ tak Bruncvík žádal. Král pak mu odpověděl:</p>
			<p class="MLP_text ParaOverride-1">„Odtud můžeš jen železnými vraty. Těch ti však neotevru, těmi tě nepustím, dokavad neosvobodíš mé dcery, kterou mi unesl drak Bazilišek.“</p>
			<p class="MLP_text ParaOverride-1">Když Bruncvíkovi nezbylo, nežli aby zůstal mezi těmi obludami královými, nebo aby vysvobodil jeho dceru, odhodlal se, že se pokusí o&#160;draka Baziliška. Král Olibrius dal mu připraviti korábec a&#160;na tom plul Bruncvík s&#160;věrným lvem k&#160;ostrovu a&#160;hradu přemocného draka.</p>
			<p id="_idParaDest-44" class="MLP_uroven3_nadpis ParaOverride-1">III.</p>
			<p class="MLP_text_bez1radku ParaOverride-1">Až k&#160;ostrovu doplul bez nesnází; do hradu však se dostati nebylo skoro možná, neb měl ten hrad trojí bránu, u&#160;každé pak brány zuřivé obludy za strážce. Bruncvík musil podstoupiti s&#160;nimi boj. Zápas ten byl tuhý, od brány ku bráně tužší a&#160;hroznější, a&#160;Bruncvík by si byl průchodu do hradu neproklestil, kdyby nebylo jeho věrného lva.</p>
			<p class="MLP_text ParaOverride-1">Ten pokaždé, když pán již v&#160;zápase umdléval, přiskočil a&#160;tak dlouho se s&#160;obludami potýkal, dokud si Bruncvík, jak náleží, neoddechl. Tak pronikli posléze do hradního paláce, a&#160;tu v&#160;nádherné síni zastal Bruncvík dceru Olibriovu, dívku spanilou, ale od paty do pasu hady otočenou.</p>
			<p class="MLP_text ParaOverride-1">Žasla, když rytíře zhlédla, a&#160;nechtěla ani věřiti, že mocí se do hradu dostal; myslila, že strašliví strážcové bran usnuli. Pak prosila Bruncvíka, se nevydával v&#160;nebezpečenství ještě větší, aby se vrátil, dokud je čas; jestliže strážce ve branách zahubil, draka Baziliška a&#160;jeho družiny že nepřemůže, aby tedy jen chvátal, žeť na velikém čase, protože touto chvílí Bazilišek, hrozný její teď pán, sem přicházívá.</p>
			<p class="MLP_text ParaOverride-1">Bruncvík však zůstal a&#160;nelekl se, když se počala pojednou do síně valiti, hrnouti družina Baziliškova, pištíc a&#160;syčíc; nejrůznější lesklí hadi, ještěři, hadové panenky a&#160;divné a&#160;jiné obludy, různo, v&#160;chumlech, v&#160;kotoučích, vše v&#160;hrozné směsici, v&#160;takové záplavě, že veliká síň byla jimi za chvilku plna.</p>
			<p class="MLP_text ParaOverride-1">Bruncvík se dal s&#160;nimi hned a&#160;chutě v&#160;zápas, posilněn prstenem, jejž mu panna dala a&#160;jímž nabyl síly za dvacet mužů, a&#160;ještě více posilněn touhou, aby nebohou pannu vysvobodil. A&#160;lev mu také vydatně pomáhal. Švihal ocasem do oblud, drtil je tlapkami, trhal je zuby, rozškubával je na kusy, a&#160;tak všecka ta pištící, syčící havěť zničena jeho silou a&#160;Bruncvíkovým mečem. Již měl mladý rytíř vyhráno; vtom hrozný hluk, jako hřímání, otřásl síní, a&#160;již sám Bazilišek, drak s&#160;osmnácti ohony, kovové, měňavé barvy, ohnivé tlamy, vrazil na své protivníky.</p>
			<p class="MLP_text ParaOverride-1">Tu teprve nastalo Bruncvíkovi hoře. Bránil se, zápasil, sekal do draka, zranil ho kolikrát, ale sám už také krvácel. Kolik ran již utržil, několikrát již na zemi povalen. Ale pokaždé ho lev zastoupil. A&#160;když pak opět lev umdléval, sebral se Bruncvík a&#160;dal se v&#160;nový boj. Ten trval od nešporů, po celou noc a&#160;nazejtří ráno, až do samého poledne. Tu teprve padl Bazilišek, natáhl údy a&#160;zdechl. Lev hlasno zařval, Bruncvík však, posetý ranami, ležel na zemi jako bezduchý.</p>
			<p class="MLP_text ParaOverride-1">Tak nebohého ujala se dcera Olibria krále. Vymyla Bruncvíkovi rány, obvázala je, léčila jej a&#160;ošetřovala tak, že devátého dne zase vstal. I&#160;vzal vysvobozenou pannu, uvedl ji na loď a&#160;vrátil se s&#160;ní a&#160;se lvem na hrad jejího otce, těše se, že nyní budou otevřena železná vrata a&#160;že bude lze, aby se navrátil do vlasti. Král Olibrius ho s&#160;radostí uvítal, o&#160;železných však vratech se ani nezmínil. A&#160;také nechtěl o&#160;nich ani slyšeti, řka, že tu Bruncvík musí zůstati, že si dcera Afrika statečného ochránce svého tak zamilovala, že ho chce za manžela.</p>
			<p class="MLP_text ParaOverride-1">Bruncvík zahořel hněvem na krále i&#160;na jeho dceru a&#160;trpce jí v&#160;duchu vyčítal nevděk. Že však nebylo ani rady, ani pomoci, musil povolit a&#160;pojal královu dceru za manželku. Ale mysl jeho byla ustavičně jinde, daleko ve vlasti, u&#160;Neomenie, a&#160;čím dále tím více po ní tesknil a&#160;toužil.</p>
			<p class="MLP_text ParaOverride-1">Smuten sedával na břehu a&#160;vyzíral na moře, do dáli, nezjeví-li se nějaká loď, která by ho odtud vysvobodila. Než po širu daleku nikde se nezabělala plachta, žádný koráb nezčeřil zelených vln, jež na slunci hrály a&#160;v&#160;jejichž hukotu zanikaly teskné povzdechy mladého rytíře. Často také, když osaměl, bloudil hradem, jejž v&#160;duchu proklínal, i&#160;jeho krále i&#160;dceru a&#160;jejich dvořanstvo netvorné.</p>
			<p class="MLP_text ParaOverride-1">Když se tak jednou hradem zamyšlen procházel, přišel do sklepení, jehož do té chvíle nikdy neviděl. V&#160;tom sklepení spatřil na kamenném stole starý meč bez jilce. Maně ho obnažil, a&#160;jak si ho prohlížel, seznal, že je z&#160;vybrané ocele, náramně ostrý. I&#160;zalíbil se mu tak, že sňal jilec ze svého meče a&#160;vstrčil jej na ten starý meč, kterýž pak vrazil do pochvy svého meče. Svůj pak meč bez jilce položil ve staré pochvě na kamenný stůl a&#160;potom odešel.</p>
			<p class="MLP_text ParaOverride-1">Setkav se s&#160;Afrikou, neřekl jí, co učinil, ale optal se, jaký to meč v&#160;tom sklepení. Králova dcera se lekla a&#160;hned šla a&#160;zavřela sklepení na devět zámků. Bruncvík se tím dychtivěji vyptával, jaký to meč a&#160;proč ho tak skrývají.</p>
			<p class="MLP_text ParaOverride-1">„Kdybys věděl, co ten meč mnoho moci má!“</p>
			<p class="MLP_text ParaOverride-1">Více však neřekla. Ale když Bruncvík naléhal a&#160;neustal prositi, aby pověděla, že může, žeť má k&#160;tomu meči klíče, jeho že není; tu povolila.</p>
			<p class="MLP_text ParaOverride-1">„Když tedy chceš věděti, slyš. Ten meč má tyto moci: Když bys z&#160;pochvy ho vytrhl a&#160;řekl: Hlava jedna, dvaceti, třiceti, sto tisíc hlav dolů! Hnedky by hlavy dolů skákaly.“</p>
			<p class="MLP_text ParaOverride-1">Bruncvík se tomu smál, jako by nevěřil; ale řeč ta mu utkvěla v&#160;mysli a&#160;již uvažoval, jak by se přesvědčil. A&#160;tu, když jednou několik těch obludných dvořanů, ryšavých, šedých, hrbatých i&#160;o&#160;dvou hlavách a&#160;psí hlavě, vstoupilo k&#160;němu do komnatky, vytrhl meč a&#160;řekl:</p>
			<p class="MLP_text ParaOverride-1">„Nuž tímto mečem prvním potvorám hlavy dolů!“</p>
			<p class="MLP_text ParaOverride-1">Hned hlavy všech, co jich tu bylo, dolů skákaly, a&#160;on sebrav je, do moře je hodil. Potom po malém času, když král Olibrius s&#160;dcerou a&#160;se vším dvořanstvem seděl za stolem, vytrhl Bruncvík znenadání svůj meč a&#160;vzkřikl:</p>
			<p class="MLP_text ParaOverride-1">„Nuž, milý můj meči! Těmto obludám i&#160;králi s&#160;dcerou všem hlavy dolů skákejte!“</p>
			<p class="MLP_text ParaOverride-1">Tak se stalo. Bruncvík, pomstiv se za nevděčnost, nechal pobitých, vyšel rychle ven a&#160;chystal se hned na cestu. Otevřel železná vrata, nabral si potravy, zlata i&#160;drahého kamení, naložil vše na koráb a&#160;vzav milého lva, vydal se vesele na cestu. Loď šťastně vyplula a&#160;Bruncvík zamířil domů, do vlasti.</p>
			<p id="_idParaDest-45" class="MLP_uroven3_nadpis ParaOverride-1">IV.</p>
			<p class="MLP_text_bez1radku ParaOverride-1">Vítr vál příznivý a&#160;koráb plul šťastně poklidným mořem. Bruncvík nepotkal nikoho cestou, žádné lodi, také žádného ostrova nespatřil. Až teprve sedmého dne událo se mu mimo jeden ostrov plouti. Z&#160;daleka již utěšeně vypadal. Zelenal se, vysoké, košaté stromy strměly na břehu k&#160;modrému nebi a&#160;stavení nadiv krásná, nevídaná jimi prokmitovala.</p>
			<p class="MLP_text ParaOverride-1">A&#160;s&#160;větrem vanuly od ostrova rozkošné zvuky. Lahodná hra se tam ozývala, také veselých fanfár troubení a&#160;bubnů rachocení. Pak líbezný zpěv mužských i&#160;ženských hlasů nesl se k&#160;němu čarovným ohlasem nad vlnami zářícím vzduchem. I&#160;zatoužil Bruncvík po lidech a&#160;srdce i&#160;lidský hlas hudby táhly ho k&#160;ostrovu.</p>
			<p class="MLP_text ParaOverride-1">Když tam přistál, uzřel veliké veselí, lidí mnoho, na koních, pěších, všechny v&#160;bohatém obleku, v&#160;sametu, v&#160;hedvábí veselých barev, zvláště urostlé paní a&#160;panny překrásných očí, vlasů a&#160;tváří. Všichni tam byli bez starosti, v&#160;bujném veselí. Tu na koních, v&#160;nádherné zbroji v&#160;okolu<span class="CharOverride-1"><span id="footnote-046-backlink"><a class="_idFootnoteLink _idGenColorInherit" href="../Text/stare_povesti_ceske_023.xhtml#footnote-046">47</a></span></span> kláli, tam na volné prostoře tančili, jiní zpívali, hráli. Jakmile vstoupil Bruncvík a&#160;počal se na ně dívati, hrnuli se k&#160;němu mládenci, panny a&#160;volali:</p>
			<p class="MLP_text ParaOverride-1">„Jak jsi k&#160;nám přišel? Ale ať jakkoliv, budeš tancovati.“</p>
			<p class="MLP_text ParaOverride-1">„A&#160;s&#160;námi zůstaneš!“</p>
			<p class="MLP_text ParaOverride-1">„Nepustíme tě! Zůstaneš na vždycky s&#160;námi!“</p>
			<p class="MLP_text ParaOverride-1">Krásné panny a&#160;paní podávaly mu ruce, muži ho obklopovali. Než Bruncvík, pamatuje se, poznal, že to sladké, lahodné nebezpečenství, že v&#160;tom utěšení jest jeho záhuba. Proto vytrhnuv se, obnažil meč a&#160;zvolal:</p>
			<p class="MLP_text ParaOverride-1">„Nuž těm nejbližším hlavy dolů!“</p>
			<p class="MLP_text ParaOverride-1">A&#160;hned se tak stalo. Ostatní se však nezalekli a&#160;volali:</p>
			<p class="MLP_text ParaOverride-1">„Tím našim rukám neujdeš. Ty přece budeš s&#160;námi tancovati a&#160;na koních jezditi. Jsme Azmodeové, ďábli sem zakletí, a&#160;máme tu moc…“</p>
			<p class="MLP_text ParaOverride-1">Slyše to Bruncvík, potrhl meč a&#160;vzkřikl:</p>
			<p class="MLP_text ParaOverride-1">„Nuž těmto všem ďáblům hlavy dolů!“</p>
			<p class="MLP_text ParaOverride-1">A&#160;tu všem skákaly dolů, Bruncvík pak odkvapiv vsedl na loď a&#160;plul dále. Jel a&#160;jel a&#160;bloudil zase mnoho neděl, až posléze uzřel překrásné město z&#160;daleka zářící. Zakotviv u&#160;něho, zamířil se lvem k&#160;němu. Kolem města nezhlédl ani člověka, také v&#160;otevřené bráně bylo ticho i&#160;na ulicích a&#160;náměstí. Krásné to město jako by vymřelo. Všecky však domy byly otevřeny a&#160;bohatě opatřeny. Všude našel kryté<span class="CharOverride-1"><span id="footnote-045-backlink"><a class="_idFootnoteLink _idGenColorInherit" href="../Text/stare_povesti_ceske_023.xhtml#footnote-045">48</a></span></span> stoly a&#160;jídla dost i&#160;vzácného vína.</p>
			<p class="MLP_text ParaOverride-1">Jak tak Bruncvík chodil dům od domu, zaslechl náhle trubače a&#160;bubeníky a&#160;ti troubili a&#160;bubnovali náramně velmi. Vojsko táhlo do města; to byli Astriolové, před nimiž jel na vraném koni jejich král Astriolus.</p>
			<p class="MLP_text ParaOverride-1">Bruncvík, znamenaje, že mu s&#160;nimi nebude dobře, obrátil se a&#160;chtěl z&#160;města. Ale vtom ho zhlédli a&#160;zaskočivše ho, tázali se, jak se dostal sem.</p>
			<p class="MLP_text ParaOverride-1">„Ať jsem přišel sem jakkoliv,“ odvětil Bruncvík, „ale to vězte, že se vás nebojím.“</p>
			<p class="MLP_text ParaOverride-1">Tu oni, uchytivše ho, vedli ho před krále Astriola a&#160;ten mu řekl:</p>
			<p class="MLP_text ParaOverride-1">„Buď nám slib, že tu zůstaneš s&#160;námi věčně, nebo tě dám vsaditi na ohnivého koně.“</p>
			<p class="MLP_text ParaOverride-1">„Tvé hrozby se nebojím. Doufám v&#160;svého Boha, poněvadž mně již z&#160;velkých strachů a&#160;nebezpečenství pomohl, že mi odtud také pomůže.“</p>
			<p class="MLP_text ParaOverride-1">I&#160;kázal Astriolus přivésti ohnivého koně. Bruncvík však, když ho čtyři chlapi začali trhati, aby ho na toho koně dovlekli, vytrhl meč a&#160;vece:</p>
			<p class="MLP_text ParaOverride-1">„Nuž těm čtyřem hlavy dolů!“</p>
			<p class="MLP_text ParaOverride-1">A&#160;hned hlavy skákaly, a&#160;lev přiskočiv naráz je roztrhal. Astriolus, tím rozlícen, vzkřikl na houf vojska. Přitrhli s&#160;velikým hlukem a&#160;troubením, kolik tisíc jich bylo, a&#160;hned obklíčili Bruncvíka. Ten však neboje se, netřesa se, stoje prostřed nich, blýskl svým mečem a&#160;zvolal:</p>
			<p class="MLP_text ParaOverride-1">„Nuž dvaceti mužům, nuž třiceti, nuž stu, nuž tisíci hlavy dolů!“</p>
			<p class="MLP_text ParaOverride-1">A&#160;hned se hlavy koulely a&#160;trupy se kácely v&#160;takovém množství, že se až země zatřásla. Hrůza padla na všechny kolem i&#160;na krále, děsili se a&#160;křičeli, král pak volal:</p>
			<p class="MLP_text ParaOverride-1">„Pamatuj se, Bruncvíče! Pamatuj se pro svého Boha a&#160;schovej meč! Slibuji ti, že tě dovedu do tvé vlasti, jen nevraždi již více!“</p>
			<p class="MLP_text ParaOverride-1">Když pak na Bruncvíkovu žádost svatě slíbil, že to vše splní, že ho se vším, co zná, i&#160;se lvem beze všeho úrazu do české země dopraví, zarazil Bruncvík meč. I&#160;stalo se, jak Astriolus slíbil. Bylo ve čtvrtek v&#160;první soumrak, když vysadil Bruncvíka na hranicích své říše. Odtud se bral Bruncvík dál, až se dostal beze všech nesnází do své říše.</p>
			<p id="_idParaDest-46" class="MLP_uroven3_nadpis ParaOverride-1">V.</p>
			<p class="MLP_text_bez1radku ParaOverride-1">Když stanul před Prahou, vzal na sebe poustevnické roucho a&#160;šel se lvem na svůj hrad. Tam bylo hlučno a&#160;veselo, neboť zrovna v&#160;ty časy vdávala se Neomenia, jeho manželka. Minulo více nežli sedm let, co Bruncvík odešel z&#160;Prahy do světa. Poněvadž Neomenia po tu dobu jeho prstenu nezhlédla, poslechla rady svého otce a&#160;přijala nabídnutí vzácného knížete, jenž ji chtěl za manželku. Když Bruncvík v&#160;poustevnickém rouše na hradě uslyšel, co se děje, velmi se zarmoutil.</p>
			<p class="MLP_text ParaOverride-1">Neřekl však žádnému nic, aniž se dal poznati. Jen k&#160;číšníkovi, nosícímu na stůl číše stříbrné a&#160;zlaté, se přibočil a&#160;pustil do číše, ze které Neomenia pila, prsten, který do té chvíle sám na prstě nosil. Pak se hned obrátil a&#160;vyšel z&#160;hradu. Když branou vycházel, napsal na vrata:</p>
			<p class="MLP_text ParaOverride-1">„Ten, který před sedmi lety vyšel, je tu.“</p>
			<p class="MLP_text ParaOverride-1">Z&#160;toho povstal nemalý poplach a&#160;shon. Zatím Neomenia, jak dopíjela ze zlaté číše, zhlédla na dně prsten a&#160;hned jej také poznala. V&#160;srdečném pohnutí neutajila, čí je, i&#160;to, že se Bruncvík jistě navrátil. Toho se lekl její ženich. Vyskočil, dal ihned osedlati koně, aby dohonil svého soka, aby ho zničil. S&#160;třiceti jezdci hnal se za ním, až jej uhonil a&#160;jal.</p>
			<p class="MLP_text ParaOverride-1">Bruncvík vida, že běží o&#160;jeho hrdlo, vytasil meč a&#160;zvolal:</p>
			<p class="MLP_text ParaOverride-1">„Nuž tomuto ženichovi hlavu dolů i&#160;jeho služebníkům.“</p>
			<p class="MLP_text ParaOverride-1">Skákaly hlavy dolů, padala bezhlavá těla z&#160;koní a&#160;koně volní běželi zpátky do města.</p>
			<p class="MLP_text ParaOverride-1">Po tom se odebral Bruncvík na jeden z&#160;knížecích hradů a&#160;svolal tam pány a&#160;zemany, kteří ho uvítali s&#160;velikou radostí a&#160;hned s&#160;ním do Prahy jeli. Když se již k&#160;městu blížili, potkali Neomenii a&#160;jejího otce s&#160;velikou družinou. Brali se všichni hledat Bruncvíka. I&#160;radovali se všichni z&#160;toho shledání, a&#160;nejvíce Neomenia, jež ve své blaženosti slzy ronila.</p>
			<p class="MLP_text ParaOverride-1">Všichni se vrátili do Prahy a&#160;tam pak všecko obyvatelstvo, staří i&#160;mladí, vítalo Bruncvíka s&#160;velikou radostí a&#160;mnohým plesáním. Těšili se, že se jim kníže navrátil i&#160;že jim lva přinesl. Veškeré zemi se stala radost, když kníže dal po všech městech volati a&#160;lva na branách malovati, též na zemské korouhvi, to lva bílého v&#160;červeném poli.</p>
			<p class="MLP_text ParaOverride-1">Odtud žil Bruncvík spokojeně s&#160;Neomenií a&#160;panoval šťastně ještě dobrých čtyřicet let. Věrný lev byl pořád s&#160;ním a&#160;u&#160;něho. Když pak Bruncvík u&#160;vysokém věku zemřel, zanechav jediného syna Ladislava, nechtěl lev bez svého pána živ býti. Tesknil a&#160;chřadl, až naposled zařvav v&#160;té tesknosti, u&#160;Bruncvíkova hrobu zemřel.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">A&#160;zázračný Bruncvíkův meč?</p>
			<p class="MLP_text ParaOverride-1">Ten je pevně a&#160;hluboko zazděn v&#160;Karlově mostě do pilíře, tam kde stojí socha Bruncvíkova, mající u&#160;nohou podobu lva. Tam dal Bruncvík před svou smrtí meč tajně zazdíti, tam odpočívá ta čarovná zbraň již staletí a&#160;objeví se, teprve až bude v&#160;českém království nejhůře. Když naše vlast bude nejvíce sklíčena, přitrhnou od Blaníka svatováclavští rytíři na pomoc a&#160;sám svatý dědic české země je povede.</p>
			<p class="MLP_text ParaOverride-1">A&#160;tu jak pojede po Karlově mostě, zakopne jeho brůna (bělouš) a&#160;vyrýpne kopytem z&#160;kamení Bruncvíkův meč. Toho se sv. Václav chopí a&#160;v&#160;tuhé seči pak jím nad hlavou zatočí a&#160;zvolá:</p>
			<p class="MLP_text ParaOverride-1">„Všem nepřátelům země české hlavy dolů!“</p>
			<p class="MLP_text ParaOverride-1">Tak se stane, a&#160;bude svatý pokoj v&#160;naší vlasti.</p>
			<hr class="HorizontalRule-1"/>
			<div class="_idFootnotes">
				<div id="footnote-047" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_023.xhtml#footnote-047-backlink">46</a>  Vor.</p>
				</div>
				<div id="footnote-046" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_023.xhtml#footnote-046-backlink">47</a>  Ohrada.</p>
				</div>
				<div id="footnote-045" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_023.xhtml#footnote-045-backlink">48</a>  Prostřené.</p>
				</div>
			</div>
		</div>
</body>
</html>