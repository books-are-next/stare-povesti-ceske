<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-32</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-32" xml:lang="cs-CZ">
		<div class="_idGenObjectStyleOverride-1">
			<p id="_idParaDest-80" class="MLP_uroven2_kapitola ParaOverride-1">Sibylina proroctví</p>
			<p id="_idParaDest-81" class="MLP_uroven3_nadpis ParaOverride-5">I.</p>
			<p class="MLP_text_bez1radku ParaOverride-1">Sibyla, královna ze Sáby, panna mysli důvtipné a&#160;osvícené, uslyševši mnoho mluviti, jak je král Šalamoun na div moudrý, zatoužila v&#160;srdci po něm a&#160;chtěla ho vidět a&#160;slyšet. Protož ustanovila se na tom, že se vydá za ním do Jeruzaléma.</p>
			<p class="MLP_text ParaOverride-1">Vypravivši hojný a&#160;bohatě vystrojený zástup panen a&#160;zbrojných, kteříž by ji provázeli, poručila, aby naložili na velbloudy mnoho vzácných darů, a&#160;vydala se na cestu.</p>
			<p class="MLP_text ParaOverride-1">Království pak a&#160;město její Sába bylo dvě stě čtyřicet a&#160;jedna míle vzdáleno od Jeruzaléma, k&#160;polední straně v&#160;Africe. I&#160;putovala z&#160;toho města a&#160;říše své mouřenínskou zemí, Egyptem a&#160;končinami Rudého moře, Arabskou pouští, až se dostala do království Šalamounova.</p>
			<p class="MLP_text ParaOverride-1">Když pak k&#160;Jeruzalému samému přibyla, sestoupila mladá královna ze svého vozu a&#160;šla bosýma nohama, dávajíc tak najevo, že tato místa má za svatá. Šla tedy bosa až k&#160;potoku Cedronu, přes nějž leželo dřevo. Královna ze Sáby však nepřešla přes ně, jakož jiní chodili, nýbrž pokleknuvši políbila je a&#160;jiným pak místem potok přebředla.</p>
			<p class="MLP_text ParaOverride-1">Když poté stanula pod horou Kalvárií, padla na zem jako žalem zmožená a&#160;ležela tak se sepjatýma rukama po tři hodiny. Povstavši pak, hleděla na horu Kalvárii a&#160;zaplakavši zvolala:</p>
			<p class="MLP_text ParaOverride-1">„Pozdravena buďte, ó místa posvátná! Svatá jste a&#160;svatá budete až na věky věkův, až do skonání světa!“</p>
			<p class="MLP_text ParaOverride-1">Šalamoun, zvěděv o&#160;královně ze Sáby, vyšel jí s&#160;komonstvem ve vší slávě své naproti a&#160;přijal ji s&#160;milým vítáním a&#160;velikou ctí, řka:</p>
			<p class="MLP_text ParaOverride-1">„Vítej, milá hosti!“</p>
			<p class="MLP_text ParaOverride-1">Sibyla šla s&#160;ním ku dvoru a&#160;tu otevřela své poklady a&#160;darovala je králi: zlata veliké množství, drahé kamení a&#160;krásné nádoby uměleckého díla, též vzácné koření a&#160;součky ze stromů, jež balzám potily.</p>
			<p class="MLP_text ParaOverride-1">I&#160;zůstala královna v&#160;Jeruzalémě devět měsíců a&#160;král vykázav jí nád­herné síně a&#160;vzdušné, vonné komory v&#160;paláci, jenž byl v&#160;utěšené za­hradě, hostil ji, jak se na vzácnou královnu patřilo. Za častých rozmluv seznal král, že je panenská královna moudrého ducha, a&#160;když také o&#160;bu­doucích věcech často mluvila, požádal ji, aby mu o&#160;nich něco zjevila.</p>
			<p class="MLP_text ParaOverride-1">A&#160;tu, jak seděli v&#160;zahradě plné krásy a&#160;utěšení ve stínu starých cedrů, oliv a&#160;cypřišů, pohlédla Sibyla do temné budoucnosti a&#160;jala se o&#160;ní mluviti.</p>
			<p class="MLP_text ParaOverride-1">Nejprve králi o&#160;jeho říši pověděla, že po jeho smrti bude království na dvě rozděleno, že lid i&#160;králové opustí Hospodina, začež pak přijde cizí a&#160;všechen lid i&#160;krále odvede do zajetí, až do babylonské země.</p>
			<p class="MLP_text ParaOverride-1">Sláva jeruzalémská pomine a&#160;chrám, jejž on, Šalamoun, vystavěl, že bude zbořen jako všechno město. Po mnoha však letech, kdy lid izraelský bude se zkroušeně káti a&#160;k&#160;svému Bohu jedinému volati, nastane lepší čas: lid se vrátí do vlasti, obnoví Jeruzalém i&#160;jeho chrám.</p>
			<p class="MLP_text ParaOverride-1">„Ale vlastních králů již míti nebude, nýbrž cizí, pohanské a&#160;posléze z&#160;národa římského. Tehda věz, králi, narodí se Mesiáš, jenž bude konati veliké divy a&#160;zázraky: Od svých však poznán nebude, nýbrž uplván a&#160;na smrt odsouzen. I&#160;zemře na dřevu kříže a&#160;sám si ho ponese na Kalvárii, žalostnou horu. Ten kříž bude z&#160;Adamova stromu, jenž v&#160;ráji stával a&#160;z&#160;něhož dřevo leží nyní přes potok Cedron. I&#160;budou Mesiášem a&#160;jeho smrtí mnohá místa svatá, jakož Kalvárie hora, na níž Spasitel odevzdá Hospodinu ducha svého.</p>
			<p class="MLP_text ParaOverride-1">Po umučení Mesiášově přijde na Jeruzalém pomsta Páně a&#160;drahocenné nádobí, jež jsi do chrámu dal, za kořist bude odneseno do Říma. Ale nad pohanským Římem zvítězí Kristus a&#160;učení jeho rozšíří se po veškeré zemi a&#160;bude až do skonání světa.“</p>
			<p class="MLP_text ParaOverride-1">Sibyla umlkla a&#160;toho dne již více nepověděla. Král pak, když odešla, přemítal na mysli o&#160;všech těch věcech, až pak dav zavolati písaře svého, pověděl mu vše, co Sibyla zjevila, a&#160;písař vše sepsal. Král pak schoval, co napsáno, k&#160;jiným knihám svým.</p>
			<p id="_idParaDest-82" class="MLP_uroven3_nadpis ParaOverride-1">II.</p>
			<p class="MLP_text_bez1radku ParaOverride-1">Když pak druhého dne král Šalamoun seděl opět se Sibylou v&#160;zahradě, žádal ji, aby mu pověděla, jak bude s&#160;jinými zeměmi, než nastane soudný den.</p>
			<p class="MLP_text ParaOverride-1">I&#160;pověděla Sibyla, jak křesťané se rozmnoží, že budou míti císaře a&#160;krále, Židé pak že budou ztenčeni a&#160;jejich vláda že bude jim odňata. Křesťané však časem se poruší a&#160;oddají se neřestem.</p>
			<p class="MLP_text ParaOverride-1">„Nebude mezi nimi víry a&#160;důvěrnosti<span class="CharOverride-1"><span id="footnote-094-backlink"><a class="_idFootnoteLink _idGenColorInherit" href="../Text/stare_povesti_ceske_034.xhtml#footnote-094">90</a></span></span>, ústa budou jinak mluviti a&#160;srdce jinak smýšleti. Právo bude prodáno, chudý člověk utlačen, sužován, opuštěn. I&#160;sešle Bůh mnoho znamení na příklad lidem, aby se polepšili. Když pak neposlechnou, setře jich Bůh Hospodin třetí díl pro jejich bezbožnost.“ A&#160;Sibyla vykládala, jaká to znamení budou, a&#160;když dokončila svou řeč, odešla do svých komnat. Šalamoun pak dal opět vše, co slyšel, napsat a&#160;schovati.</p>
			<p class="MLP_text ParaOverride-1">Třetího dne přišla Sibyla do té utěšené zahrady zas a&#160;tu potkala krále Šalamouna pod tamařišky, cypřiši a&#160;olivami. Bylo ráno, slunce z&#160;hory vycházelo. Král začal opět o&#160;budoucích věcech, a&#160;tu Sibyla sama žádala, aby povolal svého písaře, jenž by vše napsal, co promluví, a&#160;to písmo aby pak bylo uschováno na věčné časy.</p>
			<p class="MLP_text ParaOverride-1">Jak začala o&#160;budoucnu, proměnila se tvář mladé královny, jež byla bíle oblečena, proměnily se její oči, záříce věšteckým ohněm. Stojíc na stupních pod stromy, nadšená duchem mluvila:</p>
			<p class="MLP_text ParaOverride-1">„Králi! Hospodin tebe moudrostí obdařil, že před tebou žádný nebyl a&#160;po tobě nebude ti roven, ač bude mnoho císařů a&#160;králů. A&#160;ti nové říše míti budou. Jedna z&#160;těch říší neb království bude slovutná a&#160;výborná, úrodná chlebem. To jest česká země a&#160;bude v&#160;ní také hojnost chmele a&#160;vína. Národ té země vystaví mnoho měst, jedno pak nadmíru veliké tak, že v&#160;něm bude více nežli tisíce domů.</p>
			<p class="MLP_text ParaOverride-1">Bude slavno a&#160;bude hlavou té země, neboť v&#160;něm králové přebývati budou. Než od něho také se rozmůže ohavnost a&#160;mnohé hříchy. Tak dlouho pak budou páchati nepravosti, až jim Bůh odejme krále, a&#160;jiného, rodu cizího, jim ustanoví. Ten je bude pronásledovati tak, že by si po čase toužebně přáli, kdyby měli zase krále svého jazyka.</p>
			<p class="MLP_text ParaOverride-1">Do té české země vloudí se houfy cizích, kteří mnoho zlého s&#160;sebou přinesou. A&#160;král po králi bude robotami soužiti lid, takže budou vrchnosti své robotovati čtyři dny téhodne, pro sebe pak jen dva dny pracovati. Jeden z&#160;těch králů začne neslýchané novoty, což se zprvu bude obecnému lidu líbit; ale pod pláštěm nových nařízení budou stará práva rušena. Pro ty novoty bude selský lid krále chváliti, stavům však se líbiti nebudou. I&#160;to za něho bude také prohlášeno, že smí každý svou víru volně vyznávati, neboť on nebude milovník duchovenstva a&#160;mnoho duchovních statků a&#160;kostelů bude za jeho panování zrušeno.</p>
			<p class="MLP_text ParaOverride-1">Král ten dá všechnu půdu přeměřit a&#160;lidu bude uleveno v&#160;robotách. Krále však záhy stihne smrt, umře na svém loži, a&#160;ne v&#160;boji. Smrt ta bude lidu divná a&#160;mrtvý za živého jmín bude.</p>
			<p class="MLP_text ParaOverride-1">Po něm přijde král, který od předešlých novot mnoho upustí. Po krátkém jeho panování nastoupí král mladý, za jehož panování strhnou se veliké vojny. I&#160;bude selský lid nucen, aby zadarmo obilí dovážel a&#160;skoro všecku svou sklizeň odváděl. Též budou mnoho na vojnu bráti, takže v&#160;zemi bude pateré vojsko, každé s&#160;jiným jménem, a&#160;lid bude je živiti i&#160;šatem opatřovati.</p>
			<p class="MLP_text ParaOverride-1">V&#160;ten čas také nastanou české zemi neúrody a&#160;Bůh sešle na ni mnoho ohňů, bouřlivých větrů, krupobití, přílišné sněhy a&#160;vody veliké.</p>
			<p class="MLP_text ParaOverride-1">Rok od roku bude hůř a&#160;hůře, takže se zasteskne jak starému, tak mladému na světě živu býti, a&#160;nejvíce obecnému lidu, zvláště když přijdou na ně tak veliké vojny, že mnohému hospodáři vezmou do boje i&#160;posledního syna.</p>
			<p class="MLP_text ParaOverride-1">Ale proto vše se národ přece nepolepší. Setrvá ve svých nectnostech a&#160;zpozdilostech a&#160;bude veliká proměna v&#160;šatstvu a&#160;mravech. Tu se Hospodin hněvem popudí a&#160;ztrestá jej tak, že všecka města zkažena budou. Jen Tábor, Ústí, Soběslav a&#160;Mělník ujdou té zkáze, jestliže při pravdě a&#160;zákonu budou státi. Kutná Hora se propadne, Plzeň, Žatec, Hradec Králové, Kouřim a&#160;Čáslav a&#160;jiná města královská budou od nepřátel zkažena.</p>
			<p class="MLP_text ParaOverride-1">Prahu pak pán nad jiná města potrestá. Ohněm a&#160;hroznou povodní zkázu vezme a&#160;nepřítel zhoubu dokoná. Její rozvaliny zarostou borovím a&#160;hložím, kuny a&#160;lišky budou tu pelešiti. Slavné kdys město zpustne tak, že po čase pojede tudy forman, na Kamenném mostě zastaví, bičem do mrtvého ticha zapráská a&#160;svému synku řekne: ‚Tuto bývalo veliké město Praha a&#160;tamto stávala Staroměstská radnice.‘</p>
			<p class="MLP_text ParaOverride-1">Prve však, nežli do těchto konců dojde a&#160;smutný ten čas nastane, ukážou se jistotně různá znamení, jako: lidem budou dnové ukráceni, slunce nebude svítit jako svítívalo a&#160;zima zimu bude stíhati, takže lidé v&#160;kožichách budou obilí sekati.</p>
			<p class="MLP_text ParaOverride-1">Pak vojny nastanou a&#160;z&#160;nich vzrostou takové daně neslýchané, že lid nebude s&#160;to, aby je zaplatil. Za to bude týrán, aresty a&#160;karabáči doháněn, až takto se ozve: ‚Páni, dávali jsme vám, dokud jsme měli. Nyní nemáme, všecko jste nám vzali a&#160;nenechali jste nám ani tolik, abychom se s&#160;dětmi svými najedli dosyta.‘</p>
			<p class="MLP_text ParaOverride-1">Řeči ty však nic nezmohou, a&#160;páni budou přece daně bez milosrdenství vymáhati. Tu lid obecný, věrně při sobě stoje, řekne: ‚Páni, dávejte sami za nás, neboť jste již mnoho shromáždili z&#160;našich mozolů. My již platit nemůžeme, protože nic nemáme.‘ Tu stavové uvrhnou mnohé z&#160;mužů do vězení; ale obecný lid povstane a&#160;strhne se krvavý boj, v&#160;němž lid bude volati: ‚Líp umříti v&#160;bitvě, alespoň neuhlídáme svých dětí hladem umírati.‘</p>
			<p class="MLP_text ParaOverride-1">Takové tresty dopustí Hospodin na pány, protože sužovali své poddané velkými daněmi a&#160;robotami.</p>
			<p class="MLP_text ParaOverride-1">Když ta země takto bude znepokojena a&#160;její obyvatelstvo v&#160;různicích a&#160;bojích, bude obklíčena ze čtyř stran světa mocnými nepřáteli, kteříž pak najednou vtrhnou do země. I&#160;začne se bitva ze všech čtyř stran ode všeho vojska. Od hlavního města půjde ten krvavinec<span class="CharOverride-1"><span id="footnote-093-backlink"><a class="_idFootnoteLink _idGenColorInherit" href="../Text/stare_povesti_ceske_034.xhtml#footnote-093">91</a></span></span> až k&#160;hoře Blaníku, kdež se vojsko položí mezi Blaníkem a&#160;Načeradcem u&#160;vsi Bejkovic. A&#160;tu se boj začne.</p>
			<p class="MLP_text ParaOverride-1">Ale již předtím zhubí nepřítel, táhna k&#160;Blaníku, tolik bezbožných, takže jen málo lidí zůstane na živu, že by se snadno pod vozovou plachtou mohli schovati.</p>
			<p class="MLP_text ParaOverride-1">Kde ta velká bitva bude, svítí se rybník. Předtím však časem vynesou z&#160;něho čápi a&#160;jiní ptáci všechno trní a&#160;rákosí a&#160;na kolik let před blanickou vojnou bude prázdný a&#160;vyschlý. Za té bitvy krví se naplní, takže se až přes hráz bude přelévati. I&#160;bude křik veliký a&#160;řehtání koňstva, hlas bubnů a&#160;taková střelba hrubá i&#160;drobná, že hrozný ten hluk na dvacet čtyři míle slyšen bude. Boj sám potrvá celých dvanácte dní. Třináctého pak pošle Bůh svým věrným pomoc: z&#160;Blaníka hory vytrhne vojsko, kteréž tu Bůh chová. Jak to vojsko se zjeví, padne strach na nepřátele a&#160;dají se na útěk. Boží vojsko vykoná veliké divy a&#160;požene nepřátele, kteří na útěku Prahu poboří tak, že nezbude po ní památky. Sami však budou ze země vyhnáni a&#160;budou utíkat až k&#160;Rejnu Kolínu<span class="CharOverride-1"><span id="footnote-092-backlink"><a class="_idFootnoteLink _idGenColorInherit" href="../Text/stare_povesti_ceske_034.xhtml#footnote-092">92</a></span></span>; tam také zmizí blanické vojsko&#160;– Bůh sám ví kam&#160;– neboť do Blaníka se více nevrátí a&#160;nikdo ho již nespatří. Po blanické bitvě vyschne zase ten rybník, šestnáctého pak dne počnou se věrní, kdo na živu zůstali, shledávat. I&#160;budou se velmi radovat, objímat a&#160;se divit, že je Pán Bůh tak zachoval. Všichni pak půjdou k&#160;tomu rybníku, kde spatří hrůzu pobitého lidstva i&#160;koňstva, jež ptáci nebeští roznesou, neboť nebude tolik lidí, kteří by mrtvoly a&#160;mrchy zakopali. Shromážděným pak věrným bude kněz sloužiti mši svatou na pařezu prostřed rybníka; i&#160;budou Hospodina velebiti.</p>
			<p class="MLP_text ParaOverride-1">Pak se navrátí každý do svého obydlí a&#160;tu bude mezi nimi svorenství, pravá láska, a&#160;všichni budou jako jednoho srdce, páni i&#160;lid obecný. A&#160;bude padesát let dobrých a&#160;úrodných a&#160;bude v&#160;českém království velmi lacino: korec<span class="CharOverride-1"><span id="footnote-091-backlink"><a class="_idFootnoteLink _idGenColorInherit" href="../Text/stare_povesti_ceske_034.xhtml#footnote-091">93</a></span></span> žita 7 grošů, korec pšenice 12 grošů, stará česká pinta<span class="CharOverride-1"><span id="footnote-090-backlink"><a class="_idFootnoteLink _idGenColorInherit" href="../Text/stare_povesti_ceske_034.xhtml#footnote-090">94</a></span></span> piva za 2 kr. a&#160;libra<span class="CharOverride-1"><span id="footnote-089-backlink"><a class="_idFootnoteLink _idGenColorInherit" href="../Text/stare_povesti_ceske_034.xhtml#footnote-089">95</a></span></span> jeleního masa za 2 kr. Ve všem bude hojnost a&#160;všude pokoj a&#160;Boží požehnání…“</p>
			<p class="MLP_text ParaOverride-1">Sibyla královna umlkla. Šalamoun, dychtě o&#160;všem míti prorocké zprávy, žádal ji, aby mu ještě zjevila, kdy nastane soudný den. Jemuž odpověděla Sibyla: „Králi, toho povědomost nemám, neboť toho neoznámil Bůh ani svým andělům. Ale řeknu ti, králi: Máš služebníky, dobré a&#160;zlé. Dáváš-li zlému tolik jako dobrému?“</p>
			<p class="MLP_text ParaOverride-1">„Dobrý měj se dobře, zlý budiž potrestán“ odvětil král.</p>
			<p class="MLP_text ParaOverride-1">A&#160;tu Sibyla:</p>
			<p class="MLP_text ParaOverride-1">„Dobře odpověděls, králi. Tedy budou-li lidé dobře činiti, Hospodin přidá. Budou-li ho však hněvat, ukrátí let a&#160;dní, kteréž ustanovil od stvoření světa. Jen tolik mi povědomo o&#160;soudném dnu i&#160;to že mnohá znamení a&#160;divy mnohé na slunci i&#160;na měsíci, na nebi i&#160;na zemi se díti budou, prve nežli přijde Bůh Hospodin.“</p>
			<p class="MLP_text ParaOverride-1">Odmlčela se, pak dodala:</p>
			<p class="MLP_text ParaOverride-1">„Totoť mé proroctví, ó králi Šalamoune! Ulož je a&#160;zachovej. Až věkové minou, stvrdí se slova má a&#160;pozdní pokolení se přesvědčí, že Sibyla zjevila ti proroctví pravá.“</p>
			<p class="MLP_text ParaOverride-1">A&#160;král Šalamoun, moudrý a&#160;zkušený, pokořil se mladé královně, stojící před ním výše na stupni, pod tamařišky, cypřiši a&#160;olivami utěšené zahrady, již províval lahodný větřík a&#160;lahodná vůně a&#160;nad níž zářilo ranní nebe.</p>
			<hr class="HorizontalRule-1"/>
			<div class="_idFootnotes">
				<div id="footnote-094" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_034.xhtml#footnote-094-backlink">90</a>  Zde: důvěra.</p>
				</div>
				<div id="footnote-093" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_034.xhtml#footnote-093-backlink">91</a>  Krví zbrocené bojiště.</p>
				</div>
				<div id="footnote-092" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_034.xhtml#footnote-092-backlink">92</a>  Kolín nad Rýnem.</p>
				</div>
				<div id="footnote-091" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_034.xhtml#footnote-091-backlink">93</a>  Stará objemová míra pro sypké látky, cca 93 litrů, též měřice.</p>
				</div>
				<div id="footnote-090" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_034.xhtml#footnote-090-backlink">94</a>  Stará dutá míra, cca 1,4 l.</p>
				</div>
				<div id="footnote-089" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_034.xhtml#footnote-089-backlink">95</a>  Stará váhová jednotka, cca 0,5 kg.</p>
				</div>
			</div>
		</div>
</body>
</html>