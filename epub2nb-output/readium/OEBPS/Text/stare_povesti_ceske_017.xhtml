<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-15" xml:lang="cs-CZ">
		<div class="_idGenObjectStyleOverride-1">
			<p id="_idParaDest-26" class="MLP_uroven2_kapitola ParaOverride-1">Durynk a&#160;Neklan</p>
			<p id="_idParaDest-27" class="MLP_uroven3_nadpis ParaOverride-5">I.</p>
			<p class="MLP_text_bez1radku ParaOverride-1">Zármutek padl na luckou zemi. Jako těžký, tmavý stín na ni ulehl. Nebylo rodu, nebylo dědiny, kdež by neoplakali několik mrtvých. Všude v&#160;hoři a&#160;v&#160;pláči jmenovali Tursko pole, kdež zhynuli nejsilnější, nejudatnější z&#160;luckých mužů. Všude jich želeli, jejich smrti i&#160;toho, že těla jejich zůstala nespálena v&#160;poli na pospas dravcům.</p>
			<p class="MLP_text ParaOverride-1">Se žalem strach přikvačil. Roznesla se letem novina, že Čechové vytrhli z&#160;Turska, že již přešli pomezí. Odtud šla hrůza po všech župách. Lidé prchali od hranic hloub do země ke hradům, k&#160;lesům a&#160;vyděšeni vypovídali, jak se teď Čechové mstí po všech dědinách.</p>
			<p class="MLP_text ParaOverride-1">Řeč ta nebyla planá a&#160;nešla jen z&#160;ustrašení. To svědčily za dne černavé sloupy a&#160;husté mraky požárů, za noci zlověstné záplavy, jimiž se rděla nebesa. Dědiny hořely, než i&#160;nejeden lán obilí hojného zprahl v&#160;jezeře plamenů, a&#160;vítr roznášel dým z&#160;něho i&#160;čpavý zápach daleko krajinou.</p>
			<p class="MLP_text ParaOverride-1">A&#160;nebylo obrany. Silní zůstali na Tursku. Nepřítel rychle postupoval a&#160;zabíral župu za župou. I&#160;prosili všude o&#160;milost, žalostivě prosili a&#160;vzdávali se pražskému knížeti. Ten všude bořil hrady a&#160;v&#160;požeh dával, a&#160;nejprve Vlastislav hrad, pak jiné i&#160;pevné sídlo Vlastislavovo nad Oharkou v&#160;Lukách. Syna však Vlastislavova tam nestihl. Ale přišli a&#160;vyzradili, kde je, že se skrývá v&#160;chatrči u&#160;staré ženy, dále proti řece ve skalách. Ihned tam Neklan poslal své zbrojné, a&#160;než uplynuly dva dny, spatřil jediného syna Vlastislavova, sirotka mladičkého.</p>
			<p class="MLP_text ParaOverride-1">Chlapeček zlatých, hebounkých kadeří, jež čekaly na slavnost postřižin, byl pětiletý, dítě rozmilé. Když, netuše svého neštěstí i&#160;nebezpečenství, stanul před otcovým nepřítelem, upřel na něho roztomile své oči jasného pohledu a&#160;poklonil se, tak jakž byl naučen.</p>
			<p class="MLP_text ParaOverride-1">I&#160;slitoval se Neklan nad ním, nad jeho věkem, osudem i&#160;nad sličnou podobou. Ani vlásku mu nezkřivil a&#160;nevzal ho ani s&#160;sebou v&#160;zajetí. Ve vlasti ho nechal, i&#160;v&#160;samé lucké župě, a&#160;hrad mu tam dal vystavěti, aby měl vojvodský synek důstojné sídlo. Dragúš slul ten hrad. Pevný však nebyl, neb schválně jej dal Neklan vystavěti na místě přístupném, nezištném, aby se nestal Lučanům oporou, kdyby se snad někdy spikli a&#160;chtěli se v&#160;odpor dáti.</p>
			<p class="MLP_text ParaOverride-1">Neklan se pak vrátil do Čech a&#160;slavně, s&#160;mnohou kořistí vjel na Pražský hrad. Tu obětoval hojně oběti, velebě bohy, že mu dali vítězství, že je potřen hrozný nepřítel, na nějž jen se strachem myslíval, jak se probudil, za dne, i&#160;večer, když na lože ulehl, a&#160;jenž jako můra kazil mu poklid i&#160;spánek.</p>
			<p class="MLP_text ParaOverride-1">Lučanů hrdé plémě bylo pokořeno, a&#160;ten, jenž by nad nimi jednou byl panoval, Zbislav, synáček Vlastislavův, žil tiše, v&#160;ústraní, na hradě Dragúši. S&#160;ním tu přebýval jeho vychovatel, muž cizího rodu, Srbín, jménem Durynk, jemuž Vlastislav velmi byl důvěřoval.</p>
			<p class="MLP_text ParaOverride-1">I&#160;Neklan mu věřil a&#160;svěřil opět Zbislava i&#160;Dragúš hrad. Minulo léto, přešla jeseň, nastala zima. První po turské bitvě, první po smrti Vlastislavově. Dny se krátily a&#160;víc a&#160;více se zasmušovaly. A&#160;také mysl Durynkova. Neklidný chodil hradem, jako by nikde neměl stání.</p>
			<p class="MLP_text ParaOverride-1">Zlá myšlenka byla s&#160;ním všude jako stín a&#160;nedala mu pokoje. Ctižádost a&#160;lakota mu ji vnukly. Pořád se mu ozýval vnitřní hlas: „Zbav se toho chlapce, zbav! Neklan nemá jistě pokoje, dokud Vlastislavův syn žije. Ukliď toho synka, ulevíš knížeti a&#160;kníže se ti odmění, a&#160;hojně, hojně. Tento hrad, jejž spravuješ pro chlapce, bude tvůj vlastní a&#160;všechna krajina kolem. Budeš pánem a&#160;vladařem, a&#160;nejen správcem a&#160;sluhou. Učiníš pražskému knížeti vděk, zbavíš-li jej toho chlapce nadobro, navždy…“</p>
			<p class="MLP_text ParaOverride-1">Tak mu šeptal běs, tak ho ta krvavá myšlenka mořila ustavičně a&#160;nemohl ji zapuditi. Vracela se mu zas a&#160;zas a&#160;nejvíce, když meškal o&#160;samotě. Než často, když i&#160;se Zbislavem seděl za zimních soumraků při planoucím krbu, chytlo ho náhle zlé myšlení. Chlapec pak žasl, co se děje, že se Durynk tak zamyslil, nebo jinak na něj hledí jeho zelenavé oči zpod hustého obočí.</p>
			<p class="MLP_text ParaOverride-1">Hned se však chlapec upokojil, když vychovatel, vytrhnuv se z&#160;myšlení, pohladil ho po zlatých vlasech, když vlídně zas na něj promluvil.</p>
			<p class="MLP_text ParaOverride-1">Tak vlídně také vyzval jednou Zbislava, aby s&#160;ním šel dolů k&#160;řece, že budou rybičky chytat. I&#160;vyskočil radostně rozmilý chlapec a&#160;v&#160;čapce a&#160;v&#160;kožíšku vyběhl chutě ven. Durynk, maje zlý úmysl v&#160;srdci, vzal bradatici a&#160;řekl, tou že vysekají kus ledu, aby mohli na rybky. Zbislav těše se poskakoval vedle něho. Šli k&#160;řece stezkou ve sněhu vyšlapanou. Bylo pozdě odpoledne a&#160;bylo jasno a&#160;mrazivo.</p>
			<p class="MLP_text ParaOverride-1">Pusto krajinou, ticho u&#160;řeky. Nehnutě stály na březích staré vrby, kleny i&#160;tmavé, košaté olše holých ratolestí. Jen drobounké šišky se na nich černaly nebo dole na sněhu, jenž se mihotal kmitavým leskem jakoby plný křišťálů. I&#160;vysoká, uvadlá tráva po břehu i&#160;křoviny bělaly se a&#160;svítily blesky sněhových jehliček. Řeka mlčela. Na lesklém, zelenavém jejím ledu bělaly se chumáčky zmrzlého sněhu jako bílé květinky vodní. Sem Zbislav bujně vběhl, chtěl ke druhému břehu, stanul však, když vychovatel mu řekl:</p>
			<p class="MLP_text ParaOverride-1">„Postoj, až vysekám díru.“</p>
			<p class="MLP_text ParaOverride-1">A&#160;sekal. Chlapec zvědavě hleděl na každé seknutí, jak se led rozstřikoval, štípal a&#160;pukal, až se pak zamihla voda, až dobře bylo do ní viděti širokým otvorem. Tu Durynk lahodně pobídl:</p>
			<p class="MLP_text ParaOverride-1">„Ó, panáčku můj, podívej se, hle, jak plovou rybky pod vodou. Co jich je, jak se tam hemží!“</p>
			<p class="MLP_text ParaOverride-1">A&#160;chlapeček důvěřuje, nic netuše, po pacholetsku sklonil kolena a&#160;kleče díval se dychtivě do vody po rybách. A&#160;jak se nahnul, jak níže naklonil kadeřavou hlavičku, dostal sekerou do útlého krku.</p>
			<p class="MLP_text ParaOverride-1">Krev rozlila se po čistém ledu a&#160;bělostném sněhu. Durynk odhodil sekeru, vytrhl z&#160;mošny u&#160;pasu ostrý nůž a&#160;dokonal ohavné dílo. Pak chvátal pryč odtud.</p>
			<p class="MLP_text ParaOverride-1">V&#160;olších, ve stromech počalo se již tmíti, za kameny plál obzorem červený pruh po zhaslém ohni. V&#160;tu chvíli teskného soumraku našli lidé na ledu chlapecké tělo bez hlavy. Po čapce, jež stranou sletěla, po kožíšku poznali, že to trup knížecího syna. Strnuli, zděsili se a&#160;hořce litovali nebohého chlapce. I&#160;odnesli jeho tělo na hrad.</p>
			<p class="MLP_text ParaOverride-1">Tam se však marně sháněli po Durynkovi. Řeklo se jim, že si před chvílí náhle dal osedlati koně a&#160;že na něm vyjel z&#160;hradu. Kam, nikomu neřekl, a&#160;nikdo nevěděl.</p>
			<p id="_idParaDest-28" class="MLP_uroven3_nadpis ParaOverride-1">II.</p>
			<p class="MLP_text_bez1radku ParaOverride-1">Na Pražský hrad rovnou zamířil. Když sem přibyl, seděl kníže Neklan právě v&#160;radě s&#160;lechy. Durynk, chtěje přede všemi svůj skutek oznámiti, nečekal a&#160;vstoupil. Vstoupiv pozdravil, a&#160;když kníže překvapen jeho příchodem jemu pokynul, promluvil hlasem přede všemi:</p>
			<p class="MLP_text ParaOverride-1">„Býval jsem luckému vojvodovi věren, ale tobě, kněže, chci věren býti více. Věř tomu a&#160;věz, že jediným seknutím sekery toho jsem dovedl, abys ty, kněže, abyste vy všichni bezpečně spali na obě uši najednou. Pamatoval jsem, že kdo chce v&#160;domu škody zbýti, nedá jiskře ohněm býti. A&#160;tu jiskřičku jsem já předešel, uhasil, abych vás od budoucí zkázy zachránil.“</p>
			<p class="MLP_text ParaOverride-1">Rozbaliv uzlík, který pod paží měl, vyňal z&#160;bílé rouchy uťatou hlavu chlapcovu, zlatě kadeřavou; byla ještě jako živá, jediné že nemluvila. I&#160;položil ji na stůl před knížete a&#160;lechy a&#160;zvolal ukazuje na hlavu:</p>
			<p class="MLP_text ParaOverride-1">„Hle, mstitel krve otcovy, který by vás jednou hubil, leží poražen bez vaší krve! Ten, věřte, kdyby byl došel mužného věku, mnohý z&#160;vás a&#160;z&#160;vašich měl by krvavou hlavu.“</p>
			<p class="MLP_text ParaOverride-1">Zhrozil se kníže, odvrátil tvář, zhrozili se lechové. Hlasy hněvu, hrůzy, ošklivosti zvučely síní. Až kníže pak povstav, hněvem zarudlý, jiskře očima, prudce k&#160;Durynkovi promluvil:</p>
			<p class="MLP_text ParaOverride-1">„Skliď z&#160;našich očí svůj dar, nešlechetníče! Komus chtěl posloužiti? Mně? Což myslíš, že bych byl nedovedl učiniti to, cos ty spáchal? A&#160;já bych svého nepřítele zhubil, ale tys zabil svého pána. Syna svého dobrodince, nevděčníku! Já ti ho zabíti nekázal, ale abys ho ctně choval. Tys ho měl stříci a&#160;tys takto s&#160;ním udělal? A&#160;tys odměnu očekával? Nuž, udělím ti ji, a&#160;věru veliký dar tobě dávám. Věz: Ze tří smrtí sobě jednu zvol, kterou budeš chtíti. Buď po hlavě skočíš z&#160;vysoké skály, buď sám se oběsíš na kterémkoli stromě, buď probodneš se vlastním svým mečem.“</p>
			<p class="MLP_text ParaOverride-1">Durynk jako sníh bledý vyslechl rozsudek rozhněvaného knížete, pak hlavu sklopiv i&#160;zraky, bral se ze síně, a&#160;třesa se povzdechl:</p>
			<p class="MLP_text ParaOverride-1">„Běda, toho jsem se nenadál. Běda!“</p>
			<p class="MLP_text ParaOverride-1">Ale nikdo ho nelitoval. I&#160;odešel Durynk z&#160;hradu a&#160;oběsil se na jedné vysoké olši, jež stála vedle cesty. Odtud té olši, pokud nebyla poražena, říkali Durynkova olše.</p>
			<p id="_idParaDest-29" class="MLP_uroven3_nadpis ParaOverride-1">III.</p>
			<p class="MLP_text_bez1radku ParaOverride-1">Za onoho času rozkládal se na „Skalkách“ proti Vyšehradu posvátný, starý háj. V&#160;šeré jeho hloubi pod krytem mocných stromů stála na omšeném balvanu mračná modla Morany, strašlivé bohyně, jež vodila lidi k&#160;věčnému prahu. V&#160;šerém tom háji i&#160;kolem něho volnou výšinou bylo pole její neúprosné vlády. Početné mohyly trávou zelené zvedaly se tu nad popely mrtvých.</p>
			<p class="MLP_text ParaOverride-1">Níže na svahu, opodál potoka Botiče, nad nímž se splétaly haluze košatých korun, byla menší „hrobka“; ale vzácnější popely skrývala.</p>
			<p class="MLP_text ParaOverride-1">Tu ve stínu šumějících stromů odpočívaly ve hrobech kameny obložených, pod nasypanou mohylou vojvodové země. Moudrý Přemysl, jenž zemi dav zákony a&#160;řád, první byl sem uložen, a&#160;všichni, jak po něm se stolce knížecího zemi vládli: Nezamysl, Mnata, Vojen, Vnislav, Křesomysl. Tu pochovali také knížete Neklana, když mu smrtí ztichlo srdce.</p>
			<p class="MLP_text ParaOverride-1">Pak sešli se lechové a&#160;starostové rodů v&#160;háji u&#160;Jezerky a&#160;zvolili sobě za knížete Hostivíta. Zvolivše vedli jej u&#160;hlučném průvodu na Vyšehrad, kdež jej posadili na knížecí stolec a&#160;knížecí, někdy Přemyslovu čepici na hlavu mu vstavili.</p>
			<p class="MLP_text _idGenParaOverride-1">Když pak po letech sešel smrtí, uložili ho na dolejší hrobce vedle předků.</p>
		</div>
</body>
</html>