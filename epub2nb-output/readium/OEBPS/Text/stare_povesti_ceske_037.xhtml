<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-35</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-35" xml:lang="cs-CZ">
		<div class="_idGenObjectStyleOverride-1">
			<p id="_idParaDest-85" class="MLP_uroven2_kapitola ParaOverride-1">Různá proroctví</p>
			<p class="MLP_text_bez1radku ParaOverride-1">Ohromný balvan skalní trčel pod rozvalinou Potštýnského hradu z&#160;šumného proudu Divoké Orlice. Prostřed řeky čněl, ve stálém útoku pěnivých vln. Lid v&#160;okolí měřil jím v&#160;čas jarních přívalů nebo na podzim, jak stoupala voda. Někdy se kámen zarděl; to z&#160;důlku na jeho povrchu přelila se rudá voda a&#160;stékala, řinula jako potůčky krve po jeho bocích. A&#160;tu se lid lekal, neboť ta zardělá vláha věštila zlé doby, vojnu, hlad nebo mor.</p>
			<p class="MLP_text ParaOverride-1">Věky už stál ten balvan v&#160;šumu a&#160;hluku orlických vln; než i&#160;jemu kdysi měl nastati den.</p>
			<p class="MLP_text ParaOverride-1">„Přijde straka, kámen rozklube, a&#160;tu nastane v&#160;Čechách bída. Přitrhne nepřítel do země a&#160;s&#160;ním útisky lidí a&#160;zlé nemoci.“</p>
			<p class="MLP_text ParaOverride-1">Tak zněla stará věštba.</p>
			<p class="MLP_text ParaOverride-1">R. 1866 podnikali na potštýnském panství nějakou stavbu. Poněvadž bylo potřeba hrubého kamene, dal správce statku balvan v&#160;řece pod starým hradem prachem roztrhati. Staří lidé litovali omšeného balvanu a&#160;nevěštili nic dobrého.</p>
			<p class="MLP_text ParaOverride-1">A&#160;hle, nedlouho poté vtrhli Prusové do země. Staré proroctví oživlo v&#160;paměti lidu a&#160;každý viděl, že co předpověděno, se splnilo. Straka rozklubala kámen. Správce se Straka jmenoval; byla vojna a&#160;zlá nemoc pak také přikvačila.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Za dávných, dávných časů stával nad Orlicí řekou, tam, kde nyní město Kostelec, nádherný kostel. Vtom kostele na věži visel zlatý zvon. Ale kostel, věž i&#160;zvon propadly se do země, když lid příliš hřešil.</p>
			<p class="MLP_text ParaOverride-1">Než kostel se opět zaskví nad údolím na svém místě a&#160;zlatý zvon se opět rozhlaholí, ohlásí nový, zlatý věk. Nežli však čas ten nastane, oseje vítr za řekou stráň, borové mlází tam vyrazí a&#160;vzroste v&#160;temný les. Až krajní borovice toho lesa uschne a&#160;kořeny její zetlí, přijde černá svině, vyryje její kořeny a&#160;vyryje pod nimi ten zlatý zvon, jenž z&#160;místa svého, kde se propadl, bude putovati dlouho podzemní poutí až do kořenů toho starého stromu.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Oškobrh, tajemný vrch, háji se zelená, skalami bělá nad širou rovinou. Ve stínu jeho dubů a&#160;javorů, vazů, rokyt<span class="CharOverride-1"><span id="footnote-098-backlink"><a class="_idFootnoteLink _idGenColorInherit" href="../Text/stare_povesti_ceske_037.xhtml#footnote-098">96</a></span></span> a&#160;jilmů, třeslavých osik, jasanů i&#160;hladkých bříz, v&#160;místech, kde lískoví, klenice<span class="CharOverride-1"><span id="footnote-097-backlink"><a class="_idFootnoteLink _idGenColorInherit" href="../Text/stare_povesti_ceske_037.xhtml#footnote-097">97</a></span></span>, lýkodra<span class="CharOverride-1"><span id="footnote-096-backlink"><a class="_idFootnoteLink _idGenColorInherit" href="../Text/stare_povesti_ceske_037.xhtml#footnote-096">98</a></span></span> s&#160;babykou<span class="CharOverride-1"><span id="footnote-095-backlink"><a class="_idFootnoteLink _idGenColorInherit" href="../Text/stare_povesti_ceske_037.xhtml#footnote-095">99</a></span></span> bujely v&#160;husté směsi, dařil se čarovný květ, nejedna vzácná bylina mocné, hojivé síly.</p>
			<p class="MLP_text ParaOverride-1">Na jeho témě kdys Libuše stoupala dřevěnou chodbou, kterouž jí k&#160;vrchu sroubili z&#160;Libice hradu. A&#160;nitro té hory chová tajemství: posvátné vojsko tu dřímá. Spí a&#160;probudí se a&#160;vytrhne z&#160;temného klínu kopce, až uhodí na Čechy největší tíseň.</p>
			<p class="MLP_text ParaOverride-1">Tehdá se rozlehne pod vrchem širou rovinou hluk zuřivé bitvy. Od severu, z&#160;pruské země, nepřátelé přitrhnou, zle budou všecko království sužovat, až pak mezi Cidlinou a&#160;Mrlinou skoro všichni zahynou. Tu bude poslední boj bojován a&#160;pruský král, na hlavu poražen, dá se na útěk.</p>
			<p class="MLP_text ParaOverride-1">Až bude pruský král se zbytkem svého vojska ze země utíkat, odpočine si ve stínu staré borovice v&#160;širém poli za Náchodem u&#160;Hronova poblíže hranic. Odpočine si tu on i&#160;všecko vojsko jeho, neboť nebude již mít více mužů, než co by se jich kolem bubnu sesedlo. Tu si tedy na mezi pod rudokmennou borovicí naposled na české půdě odpočinou, pak zajdou přes hranice a&#160;české království bude mít od nich pokoj na věky.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Budou bouře, budou boje, až krev kolébkami poteče; ale nakonec bude české království uvedeno v&#160;mír a&#160;kord i&#160;meč budou odpočívati s&#160;pokojem. To se vyplní, až růžové keře od pokrajů Růžového paloučku se rozrostou po celém paloučku. Tehdá se tu sejde sedm králů a&#160;ti smluví na paloučku mezi růžemi svatý, věčný mír a&#160;bude dobře v&#160;naší zemi.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Všechno jen do času, i&#160;svět. I&#160;jeho divy přestanou. To bude, až kamenný kříž na chlumku u&#160;Solnice, jenž co rok do země o&#160;znání zapadá, všechen se v&#160;hlubinách propadne.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vysoko na Boru v&#160;divokých skalách sedí kamenná panna, majíc na klíně rozešitou košili. Každého roku, o&#160;Velký pátek, když v&#160;kostele pějí pašije, udělá kamenná panna na té košili steh.</p>
			<p class="MLP_text ParaOverride-1">Co rok jediný steh. Až udělá poslední, až bude košile došita, zhyne vše, co pod sluncem, a&#160;nastane soudný den.</p>
			<hr class="HorizontalRule-1"/>
			<div class="_idFootnotes">
				<div id="footnote-098" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_037.xhtml#footnote-098-backlink">96</a>  Vrba, zvl. jíva.</p>
				</div>
				<div id="footnote-097" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_037.xhtml#footnote-097-backlink">97</a>  Javor klen.</p>
				</div>
				<div id="footnote-096" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_037.xhtml#footnote-096-backlink">98</a>  Jilm vaz, užíval se pro těžbu lýka.</p>
				</div>
				<div id="footnote-095" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_037.xhtml#footnote-095-backlink">99</a>  Javor babyka.</p>
				</div>
			</div>
		</div>
</body>
</html>