<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-28</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-28" xml:lang="cs-CZ">
		<div class="_idGenObjectStyleOverride-1">
			<p id="_idParaDest-70" class="MLP_uroven2_kapitola ParaOverride-1">Boží soud</p>
			<p id="_idParaDest-71" class="MLP_uroven3_nadpis ParaOverride-5">I.</p>
			<p class="MLP_text_bez1radku ParaOverride-1">Důležitou cestu, vedoucí šumavským hvozdem od Domažlic do Němec, opatrovali od nepaměti Chodové, lid jadrný, otužilý, mysli udatné. Vesnice jejich: Lhota, Pocínovice, Kýčov, Medákov, Tlumačov a&#160;Stráž, Újezd, Draženov, Postřekov, Chodov a&#160;nynější městys Klenč, někdy na samém kraji královských pomezných lesů, rozkládají se v&#160;nížině i&#160;na výšinách a&#160;jsou roztroušeny pruhem asi šesti mil dlouhým podél hranic při důležitých stezkách a&#160;přechodech.</p>
			<p class="MLP_text ParaOverride-1">Chodové, staročeští hraničáři, chodili po hranicích a&#160;dbali, aby sousedé Němci hranic neztenčovali, hvozd český bez práva nemýtili, v&#160;něm nelovili a&#160;vůbec aby se v&#160;něm pychu nedopouštěli. V&#160;čas nepřátelských vpádů hájili těch stezek a&#160;cest, překopávali je, sruby při nich stavěli, záseky dělali a&#160;bojovali ve všech těch bojích a&#160;bitvách, které kdy v&#160;jejich okresu a&#160;okolí byly svedeny.</p>
			<p class="MLP_text ParaOverride-1">Dobrou družkou jim byla čekana, za pozdějších dob ručnice dlouhá a&#160;krátká, za spolehlivé pak společníky měli velké silné psy. Zbraň nosili vždy i&#160;za dob, kdy ostatním obyvatelům našeho království zbraň dovolena nebyla.</p>
			<p class="MLP_text ParaOverride-1">Kdykoliv se český král ubíral jejich končinami, vítali ho Chodové ve zbrani pod hlavním praporem svým; byl bílý a&#160;měli na něm ve znaku psí hlavu. Uctivše pána svého po starodávném obyčeji soudkem medu, provázeli ho jako čestná stráž horami přes hranice.</p>
			<p class="MLP_text ParaOverride-1">Za své těžké a&#160;často nebezpečné služby požívali Chodové zvláštních výhod a&#160;práv. Odjakživa byli lidem svobodným a&#160;kromě svého krále neměli žádné vrchnosti. Robot a&#160;jiných poddanských služeb nekonali, lesů, jichž chránili, užívali volně a&#160;také v&#160;nich volně honili.</p>
			<p class="MLP_text ParaOverride-1">Měli svůj vlastní soud ve svém hradě v&#160;Domažlicích. V&#160;čele toho soudu byl „chodovský rychtář“, ustanovený králem. V&#160;domažlickém hradě chovali svůj prapor, pečeť a&#160;privilegia, jež jim udělili králové Jan Lucemburský, Karel IV., Václav IV., Jiří Poděbradský a&#160;jiní.</p>
			<p class="MLP_text ParaOverride-1">Naposled konali Chodové svou službu vojenskou osudného roku 1620, zdělavše na bavorském pomezí záseky na příležitých místech. Tenkráte naposled se ozývalo hlubokým hvozdem šumavským volání chodských stráží, tenkráte naposled vlál nad hlavami českých hraničářů bílý praporec s&#160;černou obrubou, zdobený psí hlavou.</p>
			<p class="MLP_text ParaOverride-1">Pak přišla bělohorská bitva.</p>
			<p class="MLP_text ParaOverride-1">Záplava obecné zhouby stihla také pohorské zákoutí volného Chodska. Čtyřicátého dne po exekuci staroměstské postoupeni jsou Chodové zápisem Karla z&#160;Lichtenštejna na místě císařově Volfu Vilému Lammingerovi svobodnému pánu z&#160;Albenreuthu, jenž byl jedním z&#160;císařských komisařů hrozné truchlohry dne 21. června 1621.</p>
			<p class="MLP_text ParaOverride-1">O&#160;devět let později prodáni jsou Chodové témuž Lammingerovi v&#160;úplný, dědičný majetek za 56 000 zl. Nový pán nechtěl uznati a&#160;neuznal jejich svobod a&#160;privilegií a&#160;nakládal s&#160;nimi jako s&#160;lidem robotným a&#160;poddaným. Ale stateční Chodové nemlčeli a&#160;nechtěli se jen tak, bez boje, vzdáti své svobody a&#160;svých výsad po otcích zděděných. I&#160;soudili se s&#160;novou vrchností, které nechtěli uznati. Soud trval dlouho. Volf Vilém Lamminger zatím zemřel a&#160;pře skončena teprve za jeho syna Maximiliána, jenž vyhrál.</p>
			<p class="MLP_text ParaOverride-1">Chodům dodán rozsudek, že se jejich žádost jednou na vždy odmršťuje, jejich privilegia že jsou neplatná, jim pak samým že se pod přísnými tresty ukládá perpetuum silentium.</p>
			<p class="MLP_text ParaOverride-1">To bylo r. 1668.</p>
			<p class="MLP_text ParaOverride-1">Rozsudek ten Chody hrubě zarazil a&#160;za dlouhý čas bylo v&#160;jejich končinách ticho hrobové. Ale ticho to přece nebylo věčné. Chodové nezapomněli na svá privilegia, na svou bývalou svobodu a&#160;jako nejvzácnější poklad chovali jejich důvěrníci staré listiny od českých králů předkům jejich dané. Dokud ty měli, dotud věřili, že není všemu konec, že se mohou pořád ještě hlásiti o&#160;své právo.</p>
			<p class="MLP_text ParaOverride-1">Než trhanovský pán zvěděl, čím se „Chodováci“ těší. Proto poručil, aby mu ty staré listiny vydali. Ale tím byli Chodové ještě více utvrzeni, že majestáty jejich dosud platí. Proč by je pán jinak chtěl! A&#160;tak neuposlechli, listů nevydali. Tu Lamminger násilím pohrozil a&#160;také násilím chodská privilegia vydral, v&#160;Újezdě, kdež byla na ten čas ukryta. Ale všech přece nedostal. Dvě listiny, a&#160;to ty nejdůležitější, Chodové uchránili, a&#160;také pak začali při s&#160;trhanovským Lomikarem, jak Lammingerovi říkali.</p>
			<p class="MLP_text ParaOverride-1">Nejprve poslali do Vídně deputaci k&#160;císaři, r. 1692. Došly pak noviny, že císař přijal posly vlídně. Mysl Chodů se tím povznesla, důvěra jejich, že právo jejich zvítězí, se utvrdila; prve nežli byl rozsudek vyhlášen, odepřeli trhanovskému pánu všechny služby a&#160;nechodili na robotu. Lamminger na ně žaloval a&#160;vylíčil všechno jejich jednání jako buřičské a&#160;nebezpečné, tak že byl na Chodsko vyslán plzeňský krajský hejtman Hora.</p>
			<p class="MLP_text ParaOverride-1">Chodové ze všech vesnic byli svoláni do Trhanova, panského sídla. Zámecký dvůr bělal se šerkovými župany Chodů. Stáli tu hustě, muž vedle muže; těžký, černý širák vedle širáku, sem tam beranice, čapka. Všichni dychtivě očekávali, co jim krajský hejtman ohlásí. Veliká většina jich nadála se jistě veselé noviny, že pře jejich příznivě vyřízena.</p>
			<p class="MLP_text ParaOverride-1">V&#160;okně nad nádvořím zjevil se posléze pán v&#160;dlouhé, kadeřavé vlásence, v&#160;kabátě zlatem vyšívaném. Byl to krajský hejtman. S&#160;ním přistoupil k&#160;oknu jeho úředník a&#160;ten přečetl Chodům dychtivě již čekajícím úřední vyřízení: že svých práv již dávno pozbyli, že jim bylo nařízeno perpetuum silentium, toho že nedbali a&#160;tím se provinili, a&#160;proto že trestu zasloužili. Nicméně že jim bude odpuštěno, jestliže všeho nechají a&#160;budou-li své vrchnosti poslušní.</p>
			<p class="MLP_text ParaOverride-1">Chodové byli tím rozsudkem strašlivě zklamáni. Div že se na Lammingera neobořili. Jak smýšleli, pověděl té chvíle mladý sedlák z&#160;Újezda, Jan Sladký, řečený Kozina, jenž se nad jiné horlivě chodských práv zastával. Řekl krajskému hejtmanu do očí, že nevěří tomu, co jim bylo čteno, poněvadž je proti všemu právu.</p>
			<p class="MLP_text ParaOverride-1">A&#160;tak neposlechli a&#160;při o&#160;své svobody vedli dále. Stížnosti jejich odkázány k&#160;novému šetření do Prahy k&#160;apelačnímu soudu<span class="CharOverride-1"><span id="footnote-079-backlink"><a class="_idFootnoteLink _idGenColorInherit" href="../Text/stare_povesti_ceske_030.xhtml#footnote-079">80</a></span></span> a&#160;zároveň nařízeno, aby poslali sedm schopných a&#160;řádných důvěrníků k&#160;témuž soudu do Prahy. Vedle starého Kryštofa Hrubého, rychtáře draženovského, byl mezi nimi Jan Sladký, Kozina, nejpřednější. V&#160;Praze však u&#160;soudu apelačního nejednali s&#160;nimi o&#160;starých privilegiích, nýbrž o&#160;neposlušnosti vůči Lammingerovi a&#160;výtržnostech, které v&#160;jeho zprávách a&#160;žalobách náramně vzrostly. Chodové zas dovolávali se svého práva. Na důkaz jeho ukázali ty dva důležité zachované majestáty. Ale soud ustřihl u&#160;listin pečetě a&#160;pergamen rozstřihl, dokládaje, že to vše již nic neplatí, a&#160;žádal na těch sedmi důvěrnících, aby se poddali a&#160;Lammingerovi, jelikož své vrchnosti, přísahali poslušnost a&#160;věrnost. Když tak neučinili, uvěznili je.</p>
			<p class="MLP_text ParaOverride-1">Zatím Lammingerův správce Koš, jednaje po přání a&#160;vůli svého pána, podráždil násilným jednáním chodské sedláky tak, že se na něj i&#160;jeho sluhy obořili. Násilně totiž vrazil v&#160;Dražinově do statku Kryštofa Hrubého, aby se tam zmocnil některých psaní od poslů z&#160;Vídně sem poslaných. Když rovněž tak chtěl v&#160;Újezdě učinit, shlukli se proti němu. Správce Koš poručil panským myslivcům ve svém průvodu, aby střelili do lidu. Újezdští však Chodováci myslivce odzbrojili, panského purkrabí zajali a&#160;správce Koš&#160;– stěží jen ujel na svém koni. To byla voda na Lammingerův mlýn. Ihned si vyžádal vojsko. A&#160;vojsko skutečně přitrhlo. Nejprve do Újezda.</p>
			<p class="MLP_text ParaOverride-1">Újezdští opustili ves prve, nežli vojáci přišli, a&#160;shlukli se v&#160;lesích u&#160;Hamrů. K&#160;nim tam přišli Chodové ze sousedních vesnic. Odtud však ustoupili vojenské přesile do Pocínovic. A&#160;tu se strhla bitka mezi nimi a&#160;vojskem je stíhajícím.</p>
			<p id="_idParaDest-72" class="MLP_uroven3_nadpis ParaOverride-1">II.</p>
			<p class="MLP_text_bez1radku ParaOverride-1">Nejeden z&#160;Chodů tu vykrvácel pro zlatou, starou svobodu, ale nadarmo. Podlehli přesile. Přes sedmdesát ze zajatých rozestrkáno po vězeních v&#160;Plzni, v&#160;Týně a&#160;ve Stříbře, a&#160;bili je jako zloděje a&#160;tuláky. Ostatní pak Chodové, ves po vsi, voláni, bylo před samými žněmi, do Trhanova na zámek a&#160;tam musili všichni, sedláci i&#160;chalupníci, na svaté evangelium odpřisáhnout, že jsou a&#160;zůstávají, oni i&#160;jejich potomci, poddanými a&#160;robotnými lidmi Jeho Milosti urozeného pana Lammingera z&#160;Albenreuthu a&#160;jeho dědiců, že všichni uznávají neplatnost svých bývalých práv a&#160;majestátů a&#160;že nařízené jim perpetuum silentium budou zachovávat.</p>
			<p class="MLP_text ParaOverride-1">Těžká byla chůze do Trhanova; zamlklí, sklíčení čekali Chodové před kanceláří, až je tam zavolají. Byli už na mysli zkrušeni, a&#160;kdo nebyl, dobře věděl, že všeliký odpor je marný. Temným hlasem odříkávali přísahu, nejeden se při tom zajíkl, nejeden hlas se třásl. Důvěrníci jejich, Kozina, Kryštof Hrubý a&#160;ostatní, seděli dosud v&#160;Praze v&#160;Novoměstské radnici. I&#160;na ně páni naléhali, aby slíbili panu z&#160;Albenreuthu poddanství. A&#160;slíbili, když uslyšeli, co se doma stalo. Ale ne všichni. Jen starý Hrubý nepodepsal a&#160;Kozina. Ten pánům řekl:</p>
			<p class="MLP_text ParaOverride-1">„Lomikar nás může nutit, habysme robotovali; hale kerak mám říct, že naše právo neplatí? Naše právo platí. Dáme to huž na Boha.“</p>
			<p class="MLP_text ParaOverride-1">Ti, kteří podepsali, mohli domů. Draženovský však starý rychtář a&#160;jeho synovec Kozina zůstali ve vězení.</p>
			<p class="MLP_text ParaOverride-1">Ale Lamminger nebyl ani teď spokojen. Trest, který apelační soud Chodům ustanovil, mu nestačil. Podal odvolání a&#160;žaloval k&#160;hrdelnímu soudu. A&#160;pochodil dobře. Hrdelní soud rozsoudil, aby Kryštof Hrubý, Kozina a&#160;Čtverák, jelikož hlavní a&#160;nejpřednější buřiči, byli oběšeni, ostatní pak přední Chodové aby stáli na pranýři a&#160;odpykali svou odvahu tuhým vězením.</p>
			<p class="MLP_text ParaOverride-1">Ve Vídni rozsudek ten potvrdili až na to, že ne tři, ale jeden má býti oběšen. Zatím starý Kryštof Hrubý, někdy nejváženější rychtář na Chodsku, zemřel v&#160;pražském vězení. Zbylo rozhodnouti, má-li býti Čtverák nebo Kozina utracen. A&#160;soud ustanovil Kozinu, protože byl „velmi výmluvný, a&#160;tudíž nebezpečný a&#160;ze všech nejvíce zatvrzelý, nechtěje o&#160;pardon prositi“.</p>
			<p class="MLP_text ParaOverride-1">I&#160;převezli ho do Plzně, aby se stalo po rozsudku. Když se blížil den popravy, poručil Lamminger, aby osmašedesát Chodů ze všech vesnic chodských, každý s&#160;malými dětmi svými, přišlo do Plzně podívat se, jak budou Kozinu trestat, aby si pamatovali oni i&#160;děti jejich, aby se vypravovalo do kolikátého kolena, jak potrestány odpor a&#160;rebelie proti trhanovskému pánu.</p>
			<p class="MLP_text ParaOverride-1">Sám také přijel do Plzně, aby viděl Kozinu umírat. Ten mužně se chystal na potupnou smrt a&#160;těšil se tím, že Lomikar u&#160;světského soudu vyhrál, ale tam u&#160;Božího soudu že vyhraje on, protože jejich věc byla pravá a&#160;on že nevinně umře.</p>
			<p class="MLP_text ParaOverride-1">V&#160;den popravy, bylo 28. listopadu r. 1695, shluklo se v&#160;Plzni nesmírné množství lidu domácího a&#160;z&#160;okolí. Vše se valilo za odsouzeným, za nímž kráčela jeho rodina, jeho krajané, osmašedesát Chodů, většinou vysokých a&#160;statných mužů, v&#160;pláštích, v&#160;kožiších, ale bez čekan. Vedouce děti své kráčeli zasmušile a&#160;s&#160;lítostí hleděli na nešťastného Kozinu. Dlouhým vězením byl přepadlý, ale šel, vojáky obklopen, pevně a&#160;nesl hlavu rovně.</p>
			<p class="MLP_text ParaOverride-1">Průvod se valil z&#160;města ven. Buben, černým suknem potažený, smutně, ztlumeně rachotil a&#160;temný jeho zvuk splýval se žalostivým hlasem umíráčku. Za městem na výšině stála šibenice. Kolem ní se vojsko rozestavilo a&#160;v&#160;prostoře jím uzavřené stanuli radní pánové, úředníci; tu také byli důstojníci na koních, krajský hejtman Hora a&#160;jemu po boku Lamminger z&#160;Albenreuthu.</p>
			<p class="MLP_text ParaOverride-1">Sem do té prostory přivedli Kozinu. Kolem se vše utišilo. Smut­ným tichem jen vzlyk a&#160;pláč Kozinovy rodiny a&#160;jeho krajanů se ozval. Sám mladý hospodář, stanuv pod šibenicí, políbil kříž knězem mu podaný a&#160;naposled se kolem rozhlédl, po svých lidech, po zástupu. A&#160;vtom uzřel mezi důstojníky na koni také toho, jenž byl příčinou všeho&#160;– Lammingera. Kozina se vzpřímil, podíval se mu do tváře a&#160;vtom už volal velikým hlasem, jenž se jasným vzduchem mrazivého dne jasně rozléhal:</p>
			<p class="MLP_text ParaOverride-1">„Lomikare! Lomikare! Do roka budeme spolu stát před súdnú stolicí Boží! Hin se hukáže, hdo z&#160;nás…“</p>
			<p class="MLP_text ParaOverride-1">Vtom se velící důstojník vzpamatoval. Obnažený jeho kord se zableskl vzduchem, kat podtrhl a&#160;Kozinův hlas umlkl. Navždy. Jana Sladkého, nazvaného Koziny, nebylo naživu.</p>
			<p class="MLP_text ParaOverride-1">Na smrt bledý hleděl na něj Lamminger, ale již obrátil koně a&#160;jel rychle do města. Chodové a&#160;lid kolem klečeli a&#160;v&#160;pohnutí a&#160;rozčilení modlili se z&#160;té duše za nebožtíka. Plakali a&#160;vzlykali nejen lidé z&#160;Chodska, nýbrž i&#160;cizí, a&#160;plni vzrušení opakovali si, jak ten Chod pozval trhanovského pána na Boží soud.</p>
			<p id="_idParaDest-73" class="MLP_uroven3_nadpis ParaOverride-1">III.</p>
			<p class="MLP_text_bez1radku ParaOverride-1">Lamminger se z&#160;Plzně na trhanovský zámek už ani nevrátil. Poslal rychlého posla ke své paní, by se za ním vypravila, že ji v&#160;Plzni bude očekávati. Do trhanovského zámku přijel zase až za rok, na podzim. Všichni, kdož ho viděli, říkali, že se všechen změnil, že je nějak přepadlý. Byl také mrzutější a&#160;přísnější. Sám si teď nikdy nevyjel jako jindy, nýbrž vždycky v&#160;průvodu. Nedůvěřoval Chodům.</p>
			<p class="MLP_text ParaOverride-1">Doma pak, o&#160;samotě, přecházel často a&#160;dlouho komnatou, patrně neklidný a&#160;zamyšlen. I&#160;spaní ho opouštělo, a&#160;když usnul, sténal a&#160;křičíval, mučen hroznými sny. Kozinova slova mu nešla z&#160;mysli a&#160;počítal čas. Už minul skoro rok a&#160;nic se nestalo. Již se počal utěšovat, že ten sedlák jen tak hrozil. Než přicházely zase chvíle, kdy na něj myslil, musil myslit, kdy se mu Kozina zjevoval ve snách, bledý, planoucích očí, an ho vyzývá na Boží soud.</p>
			<p class="MLP_text ParaOverride-1">Aby se povyrazil, zval Lamminger četné hosty na trhanovský zámek, strojil veliké hony a&#160;hlučné po nich hostiny. Chodům však neuvolnil. Musili robotovat, a&#160;když s&#160;hosty honil, musili mu nadhánět zvěř v&#160;těch lesích, kdež otcové jejich sami jako páni lovívali. Říjen už minul, nastával listopad.</p>
			<p class="MLP_text ParaOverride-1">V&#160;ten čas jednou po honě večer seděl s&#160;hosty u&#160;tabule; venku se chystalo na bouři. Lamminger byl dobré míry, neboť se poslední dobu zvláště těšil, že Kozina přece jen mluvil naplano; že když do té doby se nic nestalo, že se již nestane, že přečká i&#160;listopad, jako již přečkal všechny měsíce. Také byl vínem rozjařen. Již začal nahlas o&#160;tom, o&#160;čem před lidmi nikdy nemluvil: o&#160;lhůtě Kozinou mu dané. Pak se i&#160;té lhůtě smál, až posléze zpupně zvolal:</p>
			<p class="MLP_text ParaOverride-1">„Ó Kozino, špatný proroku! Rok už tu, ty tam a&#160;já dosud tu!“</p>
			<p class="MLP_text ParaOverride-1">Ale vtom klesl rázem zpět do křesla.</p>
			<p class="MLP_text ParaOverride-1">V&#160;ten okamžik se venku rozbouřil vichr, až stromy před okny se rozhučely, v&#160;panské komnatě se otevřely dveře samy od sebe, okna řinčela a&#160;jídelnou se brala zvolna bledá postava.</p>
			<p class="MLP_text ParaOverride-1">Trhanovský pán už mlčel. Byl bez sebe a&#160;oči měl v&#160;sloup. Odešel tam, kam ho Kozina vyzval. Páni a&#160;dámy kolem trnuli a&#160;chvěli se hrůzou.</p>
			<p class="MLP_text ParaOverride-1">Zpráva o&#160;Lammingerově smrti rozletěla se Chodskem; všude velebili boží spravedlnost, vzpomínali vroucně na Kozinu a&#160;opakovali.</p>
			<p class="MLP_text ParaOverride-1">„Boží soud! Boží soud!“</p>
			<p class="MLP_text ParaOverride-1">Tam v&#160;klenečském kostelíku uložili do hrobky pana Lammingera z&#160;Albenreuthu a&#160;kletby Chodů šly za ním. Hned po pohřbu odjela vdova po něm s&#160;dcerami a&#160;vícekráte se na Trhanov nevrátila. Do roka jej prodala, i&#160;Kout a&#160;Ryzmberk, ostatní panství.</p>
			<p class="MLP_text ParaOverride-1">Statečný Jan Kozina zůstal v&#160;žehnané paměti všech svých krajanů, kteří od jeho smrti začali nositi šňůrky černé barvy na svých bílých šerkách, na znamení smutku. Chodský lid si podnes vypravuje, jak Kozina „bul nevinně hutracenej, ha že je svatým“.</p>
			<hr class="HorizontalRule-1"/>
			<div class="_idFootnotes">
				<div id="footnote-079" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_030.xhtml#footnote-079-backlink">80</a>  Odvolací soud.</p>
				</div>
			</div>
		</div>
</body>
</html>