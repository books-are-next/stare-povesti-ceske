<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-9" xml:lang="cs-CZ">
		<div class="_idGenObjectStyleOverride-1">
			<p id="_idParaDest-9" class="MLP_uroven2_kapitola ParaOverride-1">O&#160;Libuši</p>
			<p class="MLP_text_bez1radku ParaOverride-1">Jako kdysi ke Krokovi, tak chodili také k&#160;Libuši zblízka i&#160;zdaleka lidé ve svých rozepřích. K&#160;její moudrosti se utíkali žádat za nález. A&#160;ona, spravedlivě soudíc, činila moudrá narovnání mezi odpornými stranami. V&#160;ten čas se dva sousedé, oba starostové rodů, svadili o&#160;meze a&#160;role. Svadili se prudce, potupili, vyčetli si mateř a&#160;dědy, až mezi nimi i&#160;jejich rody povadla dobrá vůle sousedská do kořene a&#160;vybujelo záští.</p>
			<p class="MLP_text ParaOverride-1">Žádný nechtěl v&#160;tom sporu povoliti, každý byl jako z&#160;křemene, a&#160;jakmile nastal čas, kdy kněžna zasedala na soudu, chvátali oba na Vyšehrad.</p>
			<p class="MLP_text ParaOverride-1">Tam Libuše v&#160;bělostném vínku kol čela seděla soudíc pod košatou lipou na povýšeném stolci kobercem postřeném. Vpravo pak, vlevo dvanácte kmetů, dvanácte hospodářů nejmocnějších rodů, mužové statní i&#160;bílých už brad. Před nimi prostorou kolem zástup, lid čeledí i&#160;mužové, ženy i&#160;starostové, již přišli na soud nebo se zastat někoho ze svých rodů.</p>
			<p class="MLP_text ParaOverride-1">Tu před kněžnu a&#160;soud vystoupili oba rozvadění sousedé. Mladší zle žaloval, že starší proti právu chce meze a&#160;role. Starší, muž plné, husté brady, chmurný jako mrak, skočil mu do řeči. Zostra a&#160;zkrátka žádal a&#160;chtěl, aby se stalo po jeho vůli, a&#160;nedbal, že by bylo křivdou jeho sousedu.</p>
			<p class="MLP_text ParaOverride-1">Když Libuše vyslechla toho i&#160;toho a&#160;rozvážila při, když přednímu kmetu pak oznámila svůj nález a&#160;když kmeti, uváživše mezi sebou při a&#160;rozsudek, přisvědčili, ohlásila kněžna, jak nalezla za právo: že mladšímu se děje křivda, že jeho jsou role i&#160;meze.</p>
			<p class="MLP_text ParaOverride-1">Nedořekla, a&#160;již tu starší, jak jím zalomcoval divoký hněv, udeřil vysokou holí třikrát do země a&#160;do temna zardělý, jiskře očima vykřikl, zaklel a&#160;začal, jako když náhlý lijavec spustí:</p>
			<p class="MLP_text ParaOverride-1">„Takové tu právo! Však což nevíme, kdo soudí, že ženská! Ženská dlouhých vlasů, ale krátkého rozumu. Příst umí, jehlou šít, na to je, ale ne soudit. Ať šije, ať přede, ale ať nesoudí. Hanba nám mužům!“ A&#160;pěstí se do hlavy bil a&#160;za vášnivé řeči slinou si bradu třísnil. „Hanba nám! Kde jinde v&#160;kterém plemeni, kde jinde vládne mužům žena? Jen nám, jenom nám, a&#160;proto jsme za posměch. To je líp zhynouti nežli snášeti takovou vládu!“</p>
			<p class="MLP_text ParaOverride-1">Všichni kol strnuli nad divokou řečí. Ruměnec studu polil kněžnino líce a&#160;srdce jí pohnuly zlá potupa i&#160;žal nad takovým nevděkem. Než hanobiteli přehověla<span class="CharOverride-1"><span id="footnote-023-backlink"><a class="_idFootnoteLink _idGenColorInherit" href="../Text/stare_povesti_ceske_011.xhtml#footnote-023">18</a></span></span>. Jemu neodpověděla. Na kmetech, na zástupu tkvěl její rozčilený zrak, a&#160;když nikdo vášnivce nezakřikl, když se nikdo neozval, promluvila k&#160;zástupu důstojně, vznešeně, ač se její hlas pohnutím třásl:</p>
			<p class="MLP_text ParaOverride-1">„Jest tak. Ženská jsem a&#160;jako žena se chovám; že vás nesoudím železnou metlou, zdá se vám, že málo rozumím. Je potřeba, abyste měli správce nad ženu přísnějšího. Mějtež ho! Žádost vaše se vyplní. Nyní jděte s&#160;pokojem domů. Valný sněm nechť zvolí si vojvodu. A&#160;koho si zvolí, toho já budu míti za muže.“</p>
			<p class="MLP_text ParaOverride-1">Tak promluvivši odešla z&#160;nádvoří do hradu a&#160;hned poslala jízdné posly na Kazin a&#160;Tetin hrad pro své sestry. Sama pak odešla do čarovné zahrady do nejzazšího kouta, šerého hustým křovím a&#160;košatými lipami, na posvátné místo, kam nikdo kromě ní a&#160;jejích sester nesměl vkročiti.</p>
			<p class="MLP_text ParaOverride-1">Tam ve stínu lip stál na dřevěných sloupech přístřešek z&#160;plochých kamenů, od rozchodníku a&#160;mechu zelených. Pod touto střechou prokmitla se mdlým leskem stříbrná hlava se zlatými vousy dřevěné modly stojící na balvanu hrubě tesaném. Tu modlu bohem nazývali a&#160;Perun jmenovali.</p>
			<p class="MLP_text ParaOverride-1">Libuše před ní klekla a&#160;klaněla se; pak usednuvši pod balvan u&#160;nohou modly, zůstala tu ostatek dne i&#160;přes západ slunce, i&#160;když pod stromy se již tmělo a&#160;večerní vítr šoumal<span class="CharOverride-1"><span id="footnote-022-backlink"><a class="_idFootnoteLink _idGenColorInherit" href="../Text/stare_povesti_ceske_011.xhtml#footnote-022">19</a></span></span> keřem i&#160;křovinou. Seděla zamyšlená, nehnutě, sama jako socha, na mysli přemítajíc o&#160;tom, co se jí stalo, co bude, jakého knížete si lid zvolí, jakého smýšlení budou sestry a&#160;budou-li s&#160;ní zajedno. Až pak náhle vstala, kdy v&#160;setmělé zahradě se před ní zjevily Kazi a&#160;Teta. Vladař hradu, jenž sestry, jak přijely, od brány až k&#160;zahradě provodil, zůstal na stráži u&#160;vchodu a&#160;čekal.</p>
			<p class="MLP_text ParaOverride-1">Co Libuše sestrám řekla nebo vyznala, o&#160;čem všechny tři věštím duchem nadané jednaly u&#160;Perunovy modly, o&#160;čem se radily, nezvěděl nikdo. Letní noc byla již na sklonku, nebe bledlo a&#160;za hradem, za jeho sruby, hradbou a&#160;stromy prošlehl úsvitu zsinalý pruh.</p>
			<p class="MLP_text ParaOverride-1">V&#160;tu chvíli, kdy vanul už chlad prvního jitra, vracely se Krokovy dcery zahradou. Prostřed svých sester, jež byly v&#160;rouškách, Libuše s&#160;bělostným vínkem kol čela, klidnější, se zrakem před sebe upřeným. Braly se mlčky jako stíny, a&#160;vladař udiven hleděl za nimi, jak ho beze slova minuly, jak stoupaly po schodech k&#160;velké síni, až zmizely mezi mocnými sloupy výstupku, jenž všechen byl ještě ve stínech ranního šera.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Hned po ránu vyslala Libuše posly svolávat na valný sněm, aby se shromáždil národ. Když pak bylo po hlavních žních a&#160;určený den nastal, sjelo se i&#160;sešlo množství mužů ze všeho plemene, starostové rodů i&#160;z&#160;čeledí mnozí, staří, mladí, koňmo, pěšky, v&#160;čapkách, sukních i&#160;v&#160;pláštích; než i&#160;vyzbrojení, v&#160;přílbách, s&#160;mečem i&#160;lukem přijeli, neb místem byla cesta pustinou i&#160;hvozdy. Přibyli mnozí z&#160;daleka, až od končin země, od zličanských hranic i&#160;pšovských, jež byly na východ slunce; jiní od půlnoci, kde sousedili s&#160;lučanským hrdým plemenem a&#160;s&#160;Litoměřici, a&#160;jiní od poledne z&#160;té strany, kudy se chodilo k&#160;Netolicům a&#160;k&#160;Doudlebům. Mnozí přišli od širých lesů za Krokovým hradem a&#160;Stebnem, jimiž vedla cesta k&#160;Domažlicům a&#160;dál do Němec, do bavorské země.</p>
			<p class="MLP_text ParaOverride-1">V&#160;četných staveních rozlehlého podhradí, kdež robili ozdobná sedla, uzdy, třmeny i&#160;ostruhy, zbraň a&#160;štíty, po krajích i&#160;napříč pevně kované černým železem nebo rudě svítivou mědí, nebylo dosti přístřeší pro přibylé hosty. Jejich pak koně stáli uvázáni u&#160;plotů nebo pod krytem stromů. Hlučno bylo v&#160;podhradí, hlučno na břehu řeky. Známí a&#160;příbuzní se vesele vítali, o&#160;rolích a&#160;honu, o&#160;zbrani a&#160;půtkách mluvili, nejvíce však o&#160;sporu těch dvou vladyk, o&#160;soudě Libušině a&#160;co nyní bude a&#160;koho voliti za vojvodu.</p>
			<p class="MLP_text ParaOverride-1">Jak se blížila chvíle sněmu, jak z&#160;hradeb a&#160;srubů hlasno zatroubili, hrnuli se muži vzhůru k&#160;Vyšehradu jedním proudem, jenž na chvíli se zarážel před hradní branou mezi dvěma sruby. Tam každý pozvedl hlavu a&#160;žasna pohlížel na ohromnou kančí hlavu na trámě přibitou. Ukazovali si ji a&#160;jméno Bivojovo vyslovil tu každý s&#160;pochvalou nebo v&#160;obdivu. A&#160;dál se pak hrnul proud, vysokou branou, až zarazil na širém nádvoří před knížecím stolcem. Vedle něho byly dvě poctivé stolice, jedna vpravo, druhá vlevo; na ty usedly Kazi a&#160;Teta po boku Libušině.</p>
			<p class="MLP_text ParaOverride-1">Všichni se kněžně znízka poklonili. Ona pak vážně pokynuvši ze stolce promluvila:</p>
			<p class="MLP_text ParaOverride-1">„Slyšeli jste, proč jsem vás, lechy, vladyky a&#160;všechen národ, sem svolala. Svobody si vážit neumíte. Poznala jsem to i&#160;zkusila. Z&#160;vnuknutí bohů jsem oznámila, že již vám nebudu vládnouti, protože ve svém srdci žádáte si vladaře muže. Toužíte po vojvodovi, jenž bude bráti vaše syny a&#160;vaše dcery ke svým službám a&#160;také ze skotu vašeho i&#160;koní vezme nejlepší dle libosti. Sloužiti chcete, jak jste nesloužili, a&#160;daň dávati po popelici<span class="CharOverride-1"><span id="footnote-021-backlink"><a class="_idFootnoteLink _idGenColorInherit" href="../Text/stare_povesti_ceske_011.xhtml#footnote-021">20</a></span></span>, kuně a&#160;plátěnku<span class="CharOverride-1"><span id="footnote-020-backlink"><a class="_idFootnoteLink _idGenColorInherit" href="../Text/stare_povesti_ceske_011.xhtml#footnote-020">21</a></span></span>, až vám bude teskno i&#160;hořko.</p>
			<p class="MLP_text ParaOverride-1">Než za to nebudete míti té hanby, že vám vládne žena. Nechci vás strašiti, říkám opět, co jsem řekla z&#160;vnuknutí bohů a&#160;co také zjevil mým sestrám duch věští. Volte vojvodu, moudře však a&#160;opatrně, neboť snadno je vládce dosadit, ale těžko dosazeného sesadit. Stojíte-li na své mysli, všechno se vyplní, a&#160;žádáte-li si, poradím vám a&#160;oznámím jeho jméno a&#160;místo!“</p>
			<p class="MLP_text ParaOverride-1">„Oznam! Oznam!“</p>
			<p class="MLP_text ParaOverride-1">„Poraď! Poraď!“ křikli a&#160;volali všichni jako jedněmi ústy. Zástupy dříve jako zeď klidně stojící a&#160;naslouchající pohnuly se vzrušením a&#160;hrnuly se, tlačily ke stolci, jako když před náhlým větrem hrnou se vlny obilným lánem.</p>
			<p class="MLP_text ParaOverride-1">Vtom Libuše v&#160;bělostném rouše, s&#160;vínkem kol čela, vstala a&#160;vztyčená nad nimi vztáhla ruce proti nim. Naráz vše ztichlo; každý hned stanul, hledě na vznešenou kněžnu. Pozdvihši prst, ukázala k&#160;půlnočním horám a&#160;řekla:</p>
			<p class="MLP_text ParaOverride-1">„Hle, za oněmi horami v&#160;Lemuzích je řeka neveliká, Bělina jménem. Blízko té řeky je dědina, v&#160;ní Stadiců rod. Od té dědiny nedaleko oulehle<span class="CharOverride-1"><span id="footnote-019-backlink"><a class="_idFootnoteLink _idGenColorInherit" href="../Text/stare_povesti_ceske_011.xhtml#footnote-019">22</a></span></span> na dél i&#160;na šíř sto dvacet kroků, oulehle divná, leží uprostřed mezi tolika rolemi, a&#160;přece k&#160;žádné nenáleží. Tam oře váš vojvoda dvěma strakatými voly. Jeden vůl má hlavu bílou, druhý jest od čela po hřbetě bílý a&#160;má zadní nohy bílé. Nyní vezměte sukni a&#160;plášť i&#160;převlaky, jak se na kníže sluší, jděte a&#160;vyřiďte muži vzkázání od národa a&#160;ode mne a&#160;přiveďte sobě knížete a&#160;mně manžela. Přemysl slove a&#160;jeho pokolení bude panovati v&#160;celé této zemi, všem plemenům na věky.“</p>
			<p class="MLP_text ParaOverride-1">Když pak ustanoveni starostové nejpřednějších rodů, kteří by muži ze Stadic přednesli, na čem zůstal lid a&#160;kněžna, promluvila k&#160;nim Libuše:</p>
			<p class="MLP_text ParaOverride-1">„Cesty hledati nebudete, aniž se ptáti. Můj kůň vás povede; za tím jeti neváhejte. Ten vás dovede a&#160;zpátky přivede pravou cestou. Před kterým on člověkem se zastaví a&#160;zařehce, ten jest, o&#160;kterém jsem mluvila. Tu mně teprv uvěříte, když svého vojvodu na železném stole jistí uzříte.“</p>
			<p class="MLP_text ParaOverride-1">Jak Libuše pokynula, vyveden její jízdní kůň. Bělouš byl širokého krku, z&#160;něhož hustě splývala dlouhá hříva. Měl ozdobné sedlo, pod sedlem kosmatou<span class="CharOverride-1"><span id="footnote-018-backlink"><a class="_idFootnoteLink _idGenColorInherit" href="../Text/stare_povesti_ceske_011.xhtml#footnote-018">23</a></span></span> kůži, a&#160;široké prsosiny<span class="CharOverride-1"><span id="footnote-017-backlink"><a class="_idFootnoteLink _idGenColorInherit" href="../Text/stare_povesti_ceske_011.xhtml#footnote-017">24</a></span></span> leskly se mu bronzovými kotouči a&#160;puklami.</p>
			<p class="MLP_text ParaOverride-1">Jak mu na sedlo naložili sukni, plášť a&#160;převlaky, vykročil a&#160;vladycké poselstvo vydalo se za ním na cestu.</p>
			<hr class="HorizontalRule-1"/>
			<div class="_idFootnotes">
				<div id="footnote-023" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_011.xhtml#footnote-023-backlink">18</a>  Prominout.</p>
				</div>
				<div id="footnote-022" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_011.xhtml#footnote-022-backlink">19</a>  Šumět, šelestit.</p>
				</div>
				<div id="footnote-021" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_011.xhtml#footnote-021-backlink">20</a>  Šedivá veverka ceněná pro svou zimní kožešinu.</p>
				</div>
				<div id="footnote-020" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_011.xhtml#footnote-020-backlink">21</a>  Plátěná košile nebo sukně.</p>
				</div>
				<div id="footnote-019" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_011.xhtml#footnote-019-backlink">22</a>  Lada, neobdělaná půda.</p>
				</div>
				<div id="footnote-018" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_011.xhtml#footnote-018-backlink">23</a>  Huňatý.</p>
				</div>
				<div id="footnote-017" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_011.xhtml#footnote-017-backlink">24</a>  Náprsní řemení pro koně.</p>
				</div>
			</div>
		</div>
</body>
</html>