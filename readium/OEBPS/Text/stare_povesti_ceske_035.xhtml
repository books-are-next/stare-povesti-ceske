<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-33</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-33" xml:lang="cs-CZ">
		<div class="_idGenObjectStyleOverride-1">
			<p id="_idParaDest-83" class="MLP_uroven2_kapitola ParaOverride-1">Proroctví slepého mládence</p>
			<p class="MLP_text_bez1radku ParaOverride-1">Když císař Karel IV., český král, vraceje se léta Páně 1362 z&#160;Německa přes Norimberk do své vlasti, přišel na pomezí v&#160;šumavských lesích, uslyšel, že ve vsi Koutu nedaleko Domažlic žije mládenec od narození slepý, zbožný a&#160;ducha prorockého, po všem okolí ode všech velice vážený.</p>
			<p class="MLP_text ParaOverride-1">I&#160;zajel si Karel IV. do té vsi, a&#160;když přišel k&#160;chaloupce slepého mládence, sestoupil z&#160;koně a&#160;vešel do jizby, kdež zastal slepého mládence, an sedí za stolem.</p>
			<p class="MLP_text ParaOverride-1">„Pozdraven buď, ctný mládenče!“ oslovil ho panovník.</p>
			<p class="MLP_text ParaOverride-1">Mládenec mu poděkoval a&#160;řekl:</p>
			<p class="MLP_text ParaOverride-1">„Zdráv buď, císaři, muži svatý a&#160;králi náš!“</p>
			<p class="MLP_text ParaOverride-1">„Proč mne nazýváš svatým, mne člověka hříšného?“ děl císař. „A&#160;kterak víš, že jsem císař? Jsi nevidomý a&#160;nemohls míti žádné povědomosti o&#160;tom, že tě navštívím.“</p>
			<p class="MLP_text ParaOverride-1">„Vpravdě jsi muž boží,“ odvětil slepý, „neboť to dokazuješ svými skutky. Také to dosvědčí chudý lid, jehož se ujímáš, svědčí o&#160;tom velebné chrámy, jež jsi vystavěl a&#160;stavíš. A&#160;všecku zemi zvelebuješ jako dobrotivý otec svého českého národa. Ty o&#160;něj, též o&#160;jeho jazyk pečuješ, kdežto prve nežli mine tři sta let, bude český jazyk ponížen a&#160;potupen.“</p>
			<p class="MLP_text ParaOverride-1">Tak řekl a&#160;pozval císaře, aby se k&#160;němu za stůl posadil. Karel IV. tak učinil a&#160;rozmlouval se slepým mládencem o&#160;různých věcech, až pak řekl:</p>
			<p class="MLP_text ParaOverride-1">„Milý mládenče, soudím, že proto Bůh zbavil tvé oči světla, abys viděl do tmavé budoucnosti. Pročež pověz, cos dříve napověděl: jak bude s&#160;mou vlastí, jak dlouho ještě potrvá toto mé království v&#160;slávě?“</p>
			<p class="MLP_text ParaOverride-1">Mládenec ani slova nepromluvil, ale vzav křídu napsal tyto litery na stůl, jednu od druhé podále, a&#160;to:</p>
			<p class="MLP_text_-I- ParaOverride-1">K. V. Z. A. L. J. V. L. F. M. R.</p>
			<p class="MLP_text ParaOverride-1">A&#160;když napsal, řekl:</p>
			<p class="MLP_text ParaOverride-1">„Co liter, tolik králů. Toť jsou jména tvých následovníků. Po tvé smrti, za panování tvého syna, počne se domácí vojna a&#160;bude velké krveprolití. Ale vojenská sláva, kořist všechna v&#160;zemi zůstanou a&#160;země česká zkázy nevezme, nýbrž obhájí se slavně proti mnohým nepřátelům.</p>
			<p class="MLP_text ParaOverride-1">Ale pak během času upadnou Čechové v&#160;nekázeň a&#160;v&#160;nesvornost, a&#160;nastane veliká zkáza mravů. Cizozemci, Němci, Vlaši a&#160;Francouzové budou jim milejší a&#160;Češi budou choditi v&#160;krojích divně a&#160;pyšně vymyšlených. Konšelé budou brát úplatky, spravedlnost pohyne, neboť soudcové jenom dle stavu, bohatství a&#160;vážnosti budou souditi.</p>
			<p class="MLP_text ParaOverride-1">Hlas chudého zanikne neslyšen a&#160;všechen řád přestane. I&#160;rozhněvá se Bůh. Lidé budou sice polí přidělávat, ale chleba přece nebude přibývat, neboť nebude božího požehnání české zemi. Tenkráte nastanou daně, platy i&#160;roboty neslýchané, válka válku bude stíhat a&#160;muži ženám, otcové dětem budou násilně bráni na vojnu. Tehdá budou světské i&#160;duchovní vrchnosti českého jazyka nenávidět. Němci opanují Prahu a&#160;přemnozí Čechové se tak velice zapomenou a&#160;prohřeší, že budou svůj mateřský jazyk zapírat a&#160;za něj se stydět.</p>
			<p class="MLP_text ParaOverride-1">Tehdá na jednom vrchu v&#160;kouřimském kraji stromoví od vrchu schnouti bude a&#160;veliký hlad nastane. Pak se vzbouří na Čechy tolik nepřátel, že jako liják, jako hejna kobylek na ně se posypou. Jen mezi Úpou a&#160;Orlicí neublíží se ani slepici. Kdo ty všechny hrůzy přečká, užije pak blažených časů.“</p>
			<p class="MLP_text ParaOverride-1">Mládenec se odmlčel a&#160;Karel IV. promluvil:</p>
			<p class="MLP_text ParaOverride-1">„Milý mládenče! Smutné je, cos zjevil. Ale ještě mi vylož, co chceš těmito literami říci?“</p>
			<p class="MLP_text ParaOverride-1">„Slavný králi! Tyto litery znamenají:</p>
			<p class="MLP_text ParaOverride-1"><span class="MLP_znak_kurziva_11b">K.</span> To jsi ty sám.</p>
			<p class="MLP_text ParaOverride-1"><span class="MLP_znak_kurziva_11b">V.</span> Václav, tvůj syn.</p>
			<p class="MLP_text ParaOverride-1"><span class="MLP_znak_kurziva_11b">Z.</span> Zikmund, druhý tvůj syn.</p>
			<p class="MLP_text ParaOverride-1"><span class="MLP_znak_kurziva_11b">A.</span> Albrecht, Rakušan, jeho zeť.</p>
			<p class="MLP_text ParaOverride-1"><span class="MLP_znak_kurziva_11b">L.</span> Ladislav, Albrechtův syn.</p>
			<p class="MLP_text ParaOverride-1"><span class="MLP_znak_kurziva_11b">J.</span> Jiří král, Čech.</p>
			<p class="MLP_text ParaOverride-1"><span class="MLP_znak_kurziva_11b">V.</span> Vladislav, Polák.</p>
			<p class="MLP_text ParaOverride-1"><span class="MLP_znak_kurziva_11b">L.</span> Ludvík, Uher.</p>
			<p class="MLP_text ParaOverride-1"><span class="MLP_znak_kurziva_11b">F.</span> Ferdinand, Španěl.</p>
			<p class="MLP_text ParaOverride-1"><span class="MLP_znak_kurziva_11b">M.</span> Maxmilián, Čech.</p>
			<p class="MLP_text ParaOverride-1"><span class="MLP_znak_kurziva_11b">R.</span> Rudolf, Maxmiliánův syn.“</p>
			<p class="MLP_text_-12-0- ParaOverride-1">„A&#160;potom?“ ptal se Karel IV., když slepý mládenec přestal.</p>
			<p class="MLP_text ParaOverride-1">„Bouře a&#160;knížectví vrtkavé! Nejhůře však bude, až rod královský po meči vyhasne a&#160;nastoupí královna. Proti ní se spikne množství nepřátel a&#160;tu se již bude české království k&#160;pádu schylovati. Panstvo bude zlé, nastane přehrozné sužování obecného lidu, jakého nebylo od počátku světa. A&#160;tenkráte ztrestá Bůh českou zemi.“</p>
			<p class="MLP_text ParaOverride-1">Karel IV. se zarmoutil a&#160;povzdechl.</p>
			<p class="MLP_text ParaOverride-1">„Ó kéž by bylo možná,“ pravil, „všecko to neštěstí odvrátit! Všechno i&#160;život bych pro své království obětoval. Nedejž bože, abych já, člověk hříšný, byl snad příčina všeho toho zlého!“</p>
			<p class="MLP_text ParaOverride-1">„Pravil jsem,“ děl mládenec, „že jsi muž boží. Kaješ se a&#160;postíš na svém hradě Karlštejně a&#160;modlíš se za svůj národ. Svatý budeš a&#160;zlaté lože tvé, na němž tam odpočíváš, bude posvěceno, neboť kdo nehodný, žádného, ani syna tvého nesnese.“</p>
			<p class="MLP_text ParaOverride-1">A&#160;tu vzav opět křídu, napsal slepý mládenec ještě tyto litery:</p>
			<p class="MLP_text ParaOverride-1"><span class="MLP_znak_kurziva_11b">P. P. V. F.</span> a řekl:</p>
			<p class="MLP_text ParaOverride-1">„P. Půlnoční národ na Čechy se přižene a&#160;zemi hrozně poplení a&#160;zdrancuje.</p>
			<p class="MLP_text ParaOverride-1"><span class="MLP_znak_kurziva_11b">P.</span> To značí národ dolejší, polední, Turky a&#160;jiné nevěřící, s&#160;nimiž římský císař bude míti mnohé a&#160;kruté války. V&#160;těch válkách mu Čechové budou pomáhat, mnoho krve v&#160;nich vycedí a&#160;mnoho peněz na ně vydají.</p>
			<p class="MLP_text ParaOverride-1"><span class="MLP_znak_kurziva_11b">V.</span> Znamená národ od východu, národ přemocný, jenž bude se svými sousedy bojovat, ale českému království žádné škody neučiní.</p>
			<p class="MLP_text ParaOverride-1"><span class="MLP_znak_kurziva_11b">F.</span> Tato poslední litera označuje přehrozný počet zbrojného lidu, jenž se do Čech jako povodeň přivalí, Francouzů, Němců a&#160;jiných na západě. Tenkráte nastane ten největší a&#160;poslední boj. Tu se lidé ve své úzkosti k&#160;Bohu obrátí a&#160;úpěnlivě o&#160;pomoc volati budou.</p>
			<p class="MLP_text ParaOverride-1">I&#160;smiluje se Hospodin nad českým královstvím a&#160;pošle mu pomoc. Z&#160;hory Blaníka vyrazí rytířské vojsko proti všem nepřátelům české země a&#160;svatý Václav na bílém koni povede blanické rytíře do přehrozné bitvy, jež bude trvati za kolik dní. V&#160;té bitvě budou cizozemci a&#160;nepřátelé potřeni a&#160;zhubeni; kteří zůstanou, ti budou ze země vyhnáni. Nejeden se ještě ve skrýši schová, ale všechny vypudí svatý Prokop svou berlou; české království bude prosto všech nepřátel, bude osvobozeno a&#160;zůstane svobodno.</p>
			<p class="MLP_text ParaOverride-1">Pak nastane svatý a&#160;stálý pokoj; všichni Čechové budou sjednoceni, vzkvete mezi nimi snášenlivost a&#160;jazyk jejich, jenž byl zemdlen a&#160;ponížen, bude povznesen a&#160;již nikdo ho nebude zapírati. Budou všichni hrdi na svůj původ, na předky i&#160;že se tak obhájili, a&#160;nebude jim teskno a&#160;obtížno v&#160;práci a&#160;oběti pro vlast, neboť míň mluvit, ale více jednat budou, to z&#160;lásky upřímné, pro kterou ty, ó náš králi, vlast zvelebuješ!“</p>
			<p class="MLP_text ParaOverride-1">Karel IV. si oddechl a&#160;řekl:</p>
			<p class="MLP_text ParaOverride-1">„Dejž to milý Bůh, aby alespoň tenkráte byla země česká šťastna.“</p>
			<p class="MLP_text ParaOverride-1">A&#160;vstav, vzal slepého mládence za ruku a&#160;řekl jemu:</p>
			<p class="MLP_text ParaOverride-1">„Pojď se mnou do Prahy, na můj hrad. Tam budeš dobře opatřen.“</p>
			<p class="MLP_text ParaOverride-1">Mládenec tomu docela přivolil a&#160;jel s&#160;králem Karlem do Prahy, kdež při jeho dvoře zůstal až do smrti.</p>
		</div>
</body>
</html>