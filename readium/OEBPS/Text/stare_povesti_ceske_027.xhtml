<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-25</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-25" xml:lang="cs-CZ">
		<div class="_idGenObjectStyleOverride-1">
			<p id="_idParaDest-64" class="MLP_uroven2_kapitola ParaOverride-1">Kutnohorští havíři</p>
			<p id="_idParaDest-65" class="MLP_uroven3_nadpis ParaOverride-5">I.</p>
			<p class="MLP_text_bez1radku_-0-12- ParaOverride-1">Za Žižky se dostala Kutná Hora do české správy. Tenkráte prý tam ve Vlašském dvoře razili groše s&#160;českým lvem a&#160;nápisem na jedné straně:</p>
			<p class="MLP_text_uprostred_-I- ParaOverride-1">„Groš českého lidu.“</p>
			<p class="MLP_text_-12-12- ParaOverride-1">A&#160;na druhé straně s&#160;obrazem archy, kalicha a&#160;s&#160;nápisem:</p>
			<p class="MLP_text_uprostred_-I- ParaOverride-1">„Pro slávu Boží bojujícího.“</p>
			<p class="MLP_text_-12-0- ParaOverride-1">Tehdá se nanovo naplňovalo Libušino proroctví o&#160;Horách: Sešly po druhé a&#160;po druhé se opět povznesly. To zvláště za Jiříka blahé paměti, pak za krále Vladislava Jagellonce.</p>
			<p class="MLP_text ParaOverride-1">Nejeden nový couk objeven, nejeden nový důl založen, mnohé šachty prohloubeny a&#160;mnohé štoly ve skále vysekány. Tovaryšstvo se množilo, doly se havíři jen hemžily a&#160;zbožný jejich zpěv rozléhal se z&#160;četných kaven. Požehnání kovu a&#160;díla bylo znát i&#160;na městě. Hory se vzmáhaly, zvelebovaly. Stavěly se domy a&#160;v&#160;tu dobu budoval na Horách Matěj Rejsek slavné své dílo, chrám sv. Barbory. V&#160;městě zemané se usazovali, cizinci, kupci sem hojně dojížděli; živo a&#160;hlučno bylo po všech ulicích a&#160;placích a&#160;nejšumněji ve Vlašském dvoře, kde úřadovali nejvyšší mincmistr českého království, hormistr horní, perkmistři, důlní písaři a&#160;jiní jeho úředníci, kde také měl svou kancelář královský urburéř a&#160;kdež občas i&#160;sám král sídlil.</p>
			<p class="MLP_text ParaOverride-1">Pod jejich kancelářemi a&#160;pod královými skvostnými pokoji byly sklepy plné drahého kovu i&#160;dílny mincířů a&#160;pregéřů<span class="CharOverride-1"><span id="footnote-077-backlink"><a class="_idFootnoteLink _idGenColorInherit" href="../Text/stare_povesti_ceske_027.xhtml#footnote-077">73</a></span></span>, kde ze stříbra v&#160;hutích vytaveného a&#160;v&#160;pruty ulitého razili lesklé, české groše.</p>
			<p class="MLP_text ParaOverride-1">Hory Kutné kvetly a&#160;byly prvním městem po Praze. Tenkráte, za Vladislava II., vzpomněli si horníci na věrné Čechy, kteří proto, že přijímali pod obojí způsobou, byli před lety od Němců, městem tehdá vládnoucích, do dolů nemilosrdně a&#160;většinou zaživa vmetáni. I&#160;dobývali v&#160;starých dolech kosti těch Čechů, nejvíce v&#160;šachtě za Kouřimskou branou, aby je poctivě pochovali. Tu také, div divoucí, nalezeno tělo, ač necelé, a&#160;to tělo mělo prý tak čistou a&#160;líbeznou vůni jako výborná myrha.</p>
			<p class="MLP_text ParaOverride-1">Z&#160;toho byl shon a&#160;pohnutí po všem městě a&#160;jedním hlasem o&#160;tom mluvili, že to tělo spočívající již léta letoucí v&#160;hluboké šachtě má tu vůni na znamení boží milosti a&#160;že jistě je Chodkovo, Jana Chodka, někdy kouřimského faráře, který zmučen, se svými kněžími byl sem jako sta a&#160;sta jiných Čechů uvržen.</p>
			<p class="MLP_text ParaOverride-1">Ten podivný nález stal se r. 1492; po tomto zbožném pohnutí nastalo záhy jinačí vzrušení. Bouřky na Hory uhodily, a&#160;to z&#160;hlubin země, kde vřela nespokojenost, kde chudý člověk dobýval těžkou prací bohatství a&#160;blahobyt bohatým a&#160;mocným. Lůno země vydávalo tolik rudy, že královská komora mohla míti hojnost stříbra a&#160;lid dosti výdělku. Lakota však několika lidí hřešila i&#160;na králi, i&#160;na dělnících. Neposílali horní úředníci všeho stříbra do Prahy a&#160;havířům ještě na mzdě utrhovali.</p>
			<p class="MLP_text ParaOverride-1">Hluboko v&#160;zemi, v&#160;pusté tmavé štole, kterou mrkalo zarudlé světlo čadícího kahanu, pracoval havíř v&#160;perkytli<span class="CharOverride-1"><span id="footnote-076-backlink"><a class="_idFootnoteLink _idGenColorInherit" href="../Text/stare_povesti_ceske_027.xhtml#footnote-076">74</a></span></span> pilně a&#160;neúnavně, lámaje šliglemi a&#160;fimolem vzácnou rudu. Jindy konal klidně a&#160;stále těžkou tu práci. Neměl hrubě starostí, leda že někdy v&#160;té samotě, v&#160;šeru a&#160;v&#160;mrkavé záři maně ustal, ucho přiklonil, když znenadání se tím mrtvým tichem ozval cizí hlas, volající ho jménem, táhle a&#160;smutně třikrát za sebou, nebo že se ohlédl, nevychází-li z&#160;hlubin tmavé štoly „kováříček“ v&#160;havířském oděvu, s&#160;kahancem u&#160;pasu, se šliglemi v&#160;rukou, mužíček jiskrných oček, jenž tuze rád kovkopy škádlil, ale také na dobrou rudu vodil.</p>
			<p class="MLP_text ParaOverride-1">Teď měli havíři jiné starosti. Tvrdá panská křivda je hnětla, že jim úředníci za těžkou, klopotnou práci stále na mzdě utrhují. Již sotva polovici bývalé mzdy dostávali, ač na práci jim nijak nepoleveno. Za tu skrovnou mzdu nemohli horníci již náležitě o&#160;své rodiny pečovati; leckdes už měli nouzi.</p>
			<p class="MLP_text ParaOverride-1">I&#160;vřelo v&#160;srdcích všech. Stěžovali si navzájem a&#160;žádný se netajil tím, nač při díle myslil, na čem se rozhodoval, takže nemůže dále zůstati, že nemůže a&#160;nesmí býti, aby oni chudli a&#160;páni úředníci a&#160;nákladníci hor bohatli. Také o&#160;krále se starali. Viděli a&#160;rozuměli, co se rudy a&#160;ryzího kovu v&#160;dolech vytěží, co se čistého stříbra vytaví a&#160;jak ho o&#160;mnoho méně úředníci posílají do Prahy!</p>
			<p class="MLP_text ParaOverride-1">Nejprve žádali o&#160;nápravu. Ale ani horní úředníci, ani šepmistři<span class="CharOverride-1"><span id="footnote-075-backlink"><a class="_idFootnoteLink _idGenColorInherit" href="../Text/stare_povesti_ceske_027.xhtml#footnote-075">75</a></span></span> a&#160;starší obce jich nevyslyšeli. Ano ještě přísně proti nim nastupovali. Když se horníci scházeli, aby porokovali o&#160;svých stížnostech, rozháněl je městský rychtář se svými biřici nebo žoldnéři z&#160;Vlašského dvora. Proto se havíři tajně smluvili a&#160;dohodli se, že pošlou posly ke králi, jenž tenkráte meškal v&#160;Uhrách na budínském hradě.</p>
			<p class="MLP_text ParaOverride-1">Dychtivě v&#160;rozčilení čekali, s&#160;jakou se tito jejich důvěrníci vrátí. Doufali, těšili se, že král, až o&#160;jejich strastech uslyší, dá alespoň všecko vyšetřit, aby se přesvědčil, aby právo mělo průchod.</p>
			<p class="MLP_text ParaOverride-1">Poslové, jak tajně v&#160;noci vyšli z&#160;Hor, rovněž tak tajně se vrátili. Bylo večer, července měsíce, r. 1496.</p>
			<p class="MLP_text ParaOverride-1">Kdekdo chvátal k&#160;Vlašskému dvoru, na prostranství před ním. Sběhli se tam všichni mužové, kteří nebyli v&#160;dolech, i&#160;mnoho žen. Mnozí se již těšili, že páni ve dvoře uslyší divné noviny, po těch že zkrotnou.</p>
			<p class="MLP_text ParaOverride-1">Páni však nezkrotli, ale havíři také ne, ač noviny z&#160;Uher byly proti nim. Král pro ně nic neudělal, nic se jich neujal, vždyť havířských poslů ani neslyšel. Nepustili jich k&#160;němu. To byla ta zpráva z&#160;Uher, které se nenadáli; a&#160;poslové doložili, jak jsou všichni u&#160;Jeho Milosti očernění, že jsou u&#160;krále v&#160;nelásce, že jim tam dvořané řekli, aby raději domů spěchali, aby neuvázli ještě ve vězení.</p>
			<p class="MLP_text ParaOverride-1">Poslové ani nedomluvili.</p>
			<p class="MLP_text ParaOverride-1">Kolem jako když z&#160;čista jasna zabouří. Divoký křik zklamání a&#160;hněvu vyrazil ze všech hrdel. Sta, tisíce pěstí se zvedlo a&#160;hrozilo proti Vlašskému dvoru, na tisíce hrdel ho klelo a&#160;spílalo, tam že jsou buřiči a&#160;lháři a&#160;zloději, že jen utiskovat a&#160;očerňovat dovedou.</p>
			<p class="MLP_text ParaOverride-1">Když se na cimbuří hradní zdi ukázal důlní písař a&#160;chtěl k&#160;zástupům promluvit, zahlučela bouře nanovo a&#160;tak, že se písař narychlo vytratil. Ani sám mincmistr nepořídil. Když je vyzýval, aby se rozešli, křičeli na něj, ať jim zjedná slyšení u&#160;krále, aby se jim stalo po právu, jinak že nechají hor, ať si páni v&#160;nich sami dolují.</p>
			<p class="MLP_text ParaOverride-1">Všude po městě zavírali dveře a&#160;okenice, všude se lekali a&#160;trnuli a&#160;celou noc sotva kdo oka zamhouřil.</p>
			<p class="MLP_text ParaOverride-1">Bouřili havíři po celou noc, rojili se, chystali se na cestu, vyváděli ženy i&#160;děti z&#160;příbytků, sháněli, svolávali ty z&#160;tovaryšstva, kteří byli ještě v&#160;štolách a&#160;při horní práci.</p>
			<p class="MLP_text ParaOverride-1">Ani královští úředníci, ani šepmistři nemohli jim zabrániti, nemohli jich rozehnati. Nestačili jejich zbrojní pacholci na tolik tisíc rozvášněných, pobouřených mužů. Ba starší města i&#160;páni ve Vlašském dvoře i&#160;měšťané byli rádi, že se tovaryšstvo klidí; báli se, že nastane krveprolévání a&#160;že město vyhoří.</p>
			<p class="MLP_text ParaOverride-1">Jako by temné proudy se valily, tak hrnuli se havíři za ranního šera kutnohorskými ulicemi pod praporcem, se svým náčiním, mnozí se zbraní, ven k&#160;bráně, a&#160;všichni zpívali hlasem, až se okna třásla, píseň: „Věrní křesťané, silně doufejte o&#160;Kristově večeři.“ Zpívali ji, ač dle nařízení králova nebylo dovoleno ji zpívati pod ztrátou hrdla.</p>
			<p class="MLP_text ParaOverride-1">Havíři táhli z&#160;města, na šest tisíc jich bylo, táhli, až se zastavili na vrchu Špicberku mezi Malínem a&#160;Kaňkem. Tu se utábořili a&#160;tu hned, jak jim starší nařídili, kopali příkop kolem svého ležení a&#160;vyhazovali násep.</p>
			<p class="MLP_text ParaOverride-1">Na Horách Kutných se ztišilo, ale neupokojili se tam. Strach z&#160;hor­níků zůstal a&#160;strach, že velká pohroma stihne doly, že zůstanou bez dělníků. A&#160;páni ve Vlašském dvoře i&#160;šepmistři byli popuzeni tou hornickou opovážlivostí. Chtěli je k&#160;práci donutit, chtěli je také ztrestat a&#160;pokořit. I&#160;psali, rychle psali, a&#160;listy pečetili, královi úředníci i&#160;šepmistři, a&#160;listy jízdním poslům dali, kteří na bystrých koních je roznášeli v&#160;různé strany.</p>
			<p id="_idParaDest-66" class="MLP_uroven3_nadpis ParaOverride-1">II.</p>
			<p class="MLP_text_bez1radku ParaOverride-1">Minul den, druhý, třetí a&#160;potom opět den a&#160;horníci pořád tábořili ve svém okopu na chlumu. Pořád čekali, že páni z&#160;Hor za nimi sem pošlou jednat, aby se vrátili, aby se zas díla ujali, že za to nabídnou nápravu. Nikdo však nepřišel, nikdo se na cestě k&#160;nim neukazoval. Již nastal večer pátého dne. Na náspu kolem ležení stály stráže, mladí havíři, ozbrojení, bděli a&#160;hlídali.</p>
			<p class="MLP_text ParaOverride-1">A&#160;v&#160;táboře bratří z&#160;tovaryšstva, zvláště starší, usínali v&#160;starostech. Tušili, že horníci něco strojí, a&#160;počítali, že se již dlouho na chlumu neudrží; docházely zásoby. Pozdě usnuli, noci však nepřespali.</p>
			<p class="MLP_text ParaOverride-1">Strhl se k&#160;ránu pokřik. Stráže z&#160;valu „vzhůru“ volaly, že se blíží nějaký veliký houf. Jak starší vyběhli na valy, zhlédli v&#160;ranním šeru temný zástup pěších i&#160;jízdních. Přicházeli od půlnoci, od Kolína.</p>
			<p class="MLP_text ParaOverride-1">Vtom z&#160;jiné strany valu voláno, že je vidět jiný houf, že jde jim do boku, od Čáslavi. Jen dořekli a&#160;již se vyvalil z&#160;města, z&#160;Hor, početný zástup, havířům směrem zrovna do zad, a&#160;z&#160;toho zástupu zaléhalo bubnování a&#160;polnice hlas a&#160;praporec se nad ním vznášel, tak jako nad oněmi, kteří přicházeli ze sousedních měst.</p>
			<p class="MLP_text ParaOverride-1">Již bylo zřejmo, že všichni táhnou na tovaryšstvo, že je zatahují a&#160;skličují ze všech stran. Dostali čáslavští i&#160;kolínští měšťané z&#160;Hor hrozné zprávy o&#160;havířích, jak se chystají na mordy, že chtějí zničiti šachty a&#160;všechny doly.</p>
			<p class="MLP_text ParaOverride-1">Ještě se pomocné houfy na úpatí rovnaly a&#160;řadily, vtom nové silné oddělení zbrojenců přitáhlo; ti z&#160;Poděbrad přibyli a&#160;mnoho jízdných bylo mezi nimi. Když na úpatí zarazili, to se již rozednilo, poznali havíři na hoře, že nový ten houf vede hejtman poděbradského královského hradu, Oněk Kamenický z&#160;Topic.</p>
			<p class="MLP_text ParaOverride-1">Vysoké ležení havířů bylo obklíčeno, úpatí jako zatopeno; hemžilo se vojskem protivníků. Na čtyři tisíce se jich tu shluklo a&#160;spojilo. Havíři na hoře za náspy stáli v&#160;houfech, jak je starší rozdělili, se zbraní a&#160;kladivy v&#160;ruce, čekajíce na útok nepřátel. Usnesli se, že sami boje nezačnou. Prositi však nebo vzdáti se nechtěli.</p>
			<p class="MLP_text ParaOverride-1">Než některým připadlo, že by měli jednati, ne s&#160;horníky, ale s&#160;poděbradským hejtmanem, to že je králův úředník a&#160;že s&#160;Milostí královskou jednává. Oněk Kamenický že jistě neví, co se stalo na Horách, proč sem vytrhli. Kdyby mu vše vysvětlili, snad by se jich ujal a&#160;vymohl jim, že by mohli ke králi, nebo že by snad on sám jejich stížnosti králi oznámil.</p>
			<p class="MLP_text ParaOverride-1">A&#160;hle, poděbradský hejtman v&#160;plné zbroji vyjel ze svého houfu a&#160;zamířil k&#160;jejich zákopům! I&#160;vyšli mu starší vstříc před násep a&#160;tu jeden z&#160;nich, šedobradý Opat, jenž pokaždé za tovaryšstvo mluvil, vyložil hejtmanovi, že nechtějí krveprolití, toliko jen svého práva a&#160;jmenovitě, aby je slyšela Jeho Milost král.</p>
			<p class="MLP_text ParaOverride-1">„Je-li tomu tak,“ pravil hejtman, „pojďte se mnou na Poděbrady a&#160;já vám u&#160;Jeho Milosti opatřím, čeho si přejete.“</p>
			<p class="MLP_text ParaOverride-1">„Šli bychom rádi,“ vece opat, „ale bojíme se o&#160;hrdlo.“</p>
			<p class="MLP_text ParaOverride-1">„Nic se vám nestane, věřte mi na slovo a&#160;pojďte.“</p>
			<p class="MLP_text ParaOverride-1">Tu starší, spoléhajíce na jeho šlechtické slovo, dohodli se, že půjdou. I&#160;oznámili tovaryšstvu vše, co ujednáno, rozloučili se se svými rodinami a&#160;šli: Opat a&#160;bratr jeho Viktorin, Šimon a&#160;Pruša, také bratří, Duchek, Černý, Kužel, Holý Želvův, Ondřej Němcův, Vít Krchňavý, Lana z&#160;Hloušky, Mládek a&#160;Klad. Ostatní pak tovaryšstvo se svými rodinami nastupovalo cestu zpátky do Hor, aby tam vyčkali, až bude jejich pře u&#160;krále vyjednána, jak jim slíbeno.</p>
			<p class="MLP_text ParaOverride-1">Starší tovaryšstva brala se s&#160;Oňkem Kamenickým a&#160;jeho lidem k&#160;Poděbradům. Nejednou se ohlédli v&#160;tu stranu k&#160;Horám; před sebe hleděli nevesele. Nešli s&#160;plnou důvěrou, neměli žádné jistoty a&#160;byli v&#160;panské moci.</p>
			<p class="MLP_text ParaOverride-1">Ale věřili, že bude rytíř ve svém slově státi.</p>
			<p class="MLP_text ParaOverride-1">Když přibyli na Poděbrady, vykázal jim hejtman zámeckou ratejnu za obydlí a&#160;dal je vším potřebným slušně opatřiti. Zámeckým nádvořím se mohli volně procházeti. Ze zámku však, do města, nesměli a&#160;nemohli. Svoditý most byl celý den vytažen.</p>
			<p class="MLP_text ParaOverride-1">Třetího dne vzal je na krátký výslech a&#160;slíbil jim, že ihned vyšle dva jízdné posly ke králi s&#160;písemnou zprávou, zatím aby měli strpení, jakmile přijde zpráva od krále, a&#160;bohdá že dobrá, že jim ihned oznámí.</p>
			<p class="MLP_text ParaOverride-1">Zprávu zatím už poslal; ale jsa od Kutnohorských uplacen, poslal takovou, jakou již předtím královští úředníci z&#160;Vlašského dvora králi podali. Oněk Kamenický psal o&#160;havířích jako o&#160;nebezpečných buřičích a&#160;že by třeba Hory Kutné, ten klenot Jeho Milosti a&#160;celého českého království, zmařili a&#160;zhubili. Nežli se poslové vrátili, zajel si na Hory a&#160;tu pánům v&#160;povděk oznámil, co učinil, co se stane, že král na tuto jeho zprávu havíře jistě hrdla odsoudí, ať jen páni těm svým havířům rubáše chystají.</p>
			<p class="MLP_text ParaOverride-1">I&#160;chystali, ale nejprve dosti stříbra poděbradskému hejtmanu, a&#160;pak tajně třinácte popravních rubášů, bílých, plátěných, starším havířského tovaryšstva. Když se vrátil do Poděbrad, přiharcovali poslové z&#160;Uher. Přijeli samý večer, a&#160;havíři o&#160;nich nezvěděli. Nazejtří povolal si hejtman Holého, Ondřeje Němce a&#160;Víta Krchňavého. Žádal jich, aby se vypravili na Křivoklát, že tam uhodili na rudu a&#160;rádi by zvěděli, co na ní je, tak aby ji prozkoumali, jsouce rud a&#160;kamení dobře znalí.</p>
			<p class="MLP_text ParaOverride-1">Havíři, tak oklamáni, uvěřili a&#160;rozžehnavše se s&#160;druhy na brzkou a&#160;bohdá již na lepší shledanou, vydali se na cestu. Netušili, že se s&#160;ostatními již neshledají, že jejich průvodce veze o&#160;nich purkrabí křivoklátskému Uriášův list<span class="CharOverride-1"><span id="footnote-074-backlink"><a class="_idFootnoteLink _idGenColorInherit" href="../Text/stare_povesti_ceske_027.xhtml#footnote-074">76</a></span></span>, že mají na Hrádku býti popraveni, a&#160;že proto vzal už s&#160;sebou do vozu tři popravní rubáše.</p>
			<p class="MLP_text ParaOverride-1">Když ti tři odjeli, dal si hejtman ostatních deset, nevědoucích do té chvíle, co poslové z&#160;Uher přivezli, třetího dne zavolati. Bylo záhy zrána, v&#160;pátek, jenž byl den po sv. Vavřinci. Starší z&#160;tovaryšstva se divili, proč tak časně je pán volá; snad že právě poslové přijeli. Tak se těšili.</p>
			<p class="MLP_text ParaOverride-1">Než neuvedli jich do kanceláře, ale na dvůr před pavlač, nesoucí se na třech obloucích zrovna u&#160;hejtmanovy kanceláře. A&#160;kolem nádvořím, na němž ještě spočíval ranní stín, ale nad nímž se vypínaly věže a&#160;střechy zalité již zlatou září srpnového jitra, stáli kolem dokola pacholci, všichni v&#160;plné zbroji, s&#160;oštěpy v&#160;rukou. Bylo jich mnoho.</p>
			<p class="MLP_text ParaOverride-1">Starší se zarazili, zvláště když jim nařízeno, aby zůstali tu na dvoře před pavlačí. Dlouho však nečekali. Z&#160;kanceláře vystoupil sem Oněk Kamenický z&#160;Topic v&#160;černém sametovém klobouku s&#160;černým pérem a&#160;zlatou šňůrou, v&#160;černém kabátci i&#160;v&#160;černých nohavicích; za ním Žďárský, rychtář města Poděbrad, a&#160;zámečtí úředníci.</p>
			<p class="MLP_text ParaOverride-1">Hejtman, drže list v&#160;rukou, oznámil přísně havířům, že Jeho Milost král ráčil již svou vůli oznámiti a&#160;poručiti, aby všichni, jak tu stojí, i&#160;ti, kteří na Křivoklát byli vysláni, byli, jelikož buřiči, na hrdle trestáni.</p>
			<p class="MLP_text ParaOverride-1">Horníkům, starým i&#160;mladým, ztuhla krev, oněměli ne leknutím, ale nad tou nepravostí do nebe volající, jak ten hejtman ohavně, lstně s&#160;nimi jednal. Pak vykřikl jeden, všichni a&#160;křičeli všichni pobouření, jaký je hanebný proradce, tak že stojí ve svém slově, je-li dobrý.</p>
			<p class="MLP_text ParaOverride-1">Oněk, chmurný jako mrak, mlčky pokynul; žoldnéři se chopili havířů a&#160;odvedli je zpět do ratejny, kde již stáli kati, dva, Sochor, zámecký, a&#160;Kolouch, městský, oba se svými holomky. Tam se musili odsouzení obléci v&#160;bílé, popravní rubáše, tam k&#160;nim přišli také dva kněží, aby je připravili na poslední cestu.</p>
			<p class="MLP_text ParaOverride-1">Nedlouho poté, bylo devět hodin ráno, spoutali je, dva a&#160;dva, a&#160;vedli ze zámku. Kamenický hejtman jel na koni v&#160;čele početného zbrojného houfu; s&#160;ním kráčel rychtář Ždárský se svými biřici.</p>
			<p class="MLP_text ParaOverride-1">Zatím se rozneslo městem, co se v&#160;zámku děje, a&#160;již veliký shluk lidí sešel se a&#160;kráčel za smutným průvodem.</p>
			<p class="MLP_text ParaOverride-1">Všichni reptali na rozsudek, ještě více však na hejtmana, a&#160;všichni také srdečně litovali ubohých odsouzených, kteří v&#160;bílých rubáších, bosi, kráčeli žalostnou cestou. V&#160;očích se jim zatmívalo a&#160;umíráček zněl jim jako z&#160;mlh.</p>
			<p class="MLP_text ParaOverride-1">Šli před sebe jako v&#160;hrozném vidění. Strašný ten konec přikvačil tak náhle, tak znenadání. Nikdo z&#160;nich na něj ani nepomyslil, neboť je hejtman skoro až do té chvíle utěšoval, že bude dobře.</p>
			<p class="MLP_text ParaOverride-1">Za všecko bezpráví ještě smrt! A&#160;děti, ubohé děti doma, a&#160;manželky! Toť by byla ukrutnost! Není možná! Tak se jim v&#160;pobouřeném nitru ozývalo. Ale ta pouta, rubáš bílý, ten zvonu hlas. Ale to vše jistě jen na postrach. Páni je chtějí ztrestati hrůzou smrti. Na místě však, až dojdou, oznámí hejtman milost. Tak pomýšleli, tou poslední jiskřičkou naděje se utěšovali.</p>
			<p class="MLP_text ParaOverride-1">Minuli poděbradský pevný zámek v&#160;rovině při Labi, přešli most, minuli Kluk vísku a&#160;došli na smutné místo v&#160;lukách, mezi obcí polabeckou a&#160;klukovskou. Stará hruška rozkládala nad stínadlem<span class="CharOverride-1"><span id="footnote-073-backlink"><a class="_idFootnoteLink _idGenColorInherit" href="../Text/stare_povesti_ceske_027.xhtml#footnote-073">77</a></span></span> veliký svůj koš; šíře ještě rozložitý dub, jenž se nad ní vysoko vypínal. Mocné haluze při spodku nízko se skláněly, skoro až k&#160;trávníku.</p>
			<p class="MLP_text ParaOverride-1">U&#160;toho dubu zarazil průvod, u&#160;toho dubu vzkřikl z&#160;koně poděbradský hejtman na kata Koloucha:</p>
			<p class="MLP_text ParaOverride-1">„Spravuj!“</p>
			<p class="MLP_text ParaOverride-1">Jediné to slovo mařilo poslední naději. Již viděli havíři, že nepůjdou nazpátek. Vše kolem, všecko je hrozná pravda, nic není na postrašení. Sem byla poslední cestu, tu je poslední zastavení, a&#160;pak&#160;– věčnost.</p>
			<p class="MLP_text ParaOverride-1">Hněv potuchl; žal a&#160;lítost zkormoutily srdce havířů a&#160;jejich mysl, nechavši prachu pozemského, povznesla se k&#160;nebesům. Tam jedině byla spravedlnost. Jako by si řekli, poklekli najednou a&#160;jali se z&#160;té duše modlit:</p>
			<p class="MLP_text ParaOverride-1">„Bože Otče, kterýž víš a&#160;znáš jednoho každého křivdu, rač rosu nebeskou seslati, ať obmyje tuto naši nevinnou krev!“</p>
			<p class="MLP_text ParaOverride-1">Pohnutý hlas jejich zněl hlubokým, smutným tichem. Všichni v&#160;zástupu byli jati lítostí. I&#160;kat Kolouch. Maje v&#160;rukou meč už obnažený, mrštil jím pod hrušku a&#160;v&#160;pohnutí, pobouřen vzkřikl:</p>
			<p class="MLP_text ParaOverride-1">„Nebudu spravovat<span class="CharOverride-1"><span id="footnote-072-backlink"><a class="_idFootnoteLink _idGenColorInherit" href="../Text/stare_povesti_ceske_027.xhtml#footnote-072">78</a></span></span>!“</p>
			<p class="MLP_text ParaOverride-1">A&#160;tak kat Sochor, nemoha hejtmanu, svému pánu, odpírat, vystoupil a&#160;konal, co nemilosrdný velitel poroučel.</p>
			<p class="MLP_text ParaOverride-1">První poklekl Šimon, starší, pod jednou z&#160;mocných větví rozložitého dubu. Vznášela se nad ním jako baldachýn. Jeho zelenavým přísvitem a&#160;stínem bleskl se katův meč. Proud krve vysoko vystříkl a&#160;zkropil, zalil dubovou větev tak, že z&#160;ní jakoby po lijavém dešti rudé krůpěje hojně krápaly.</p>
			<p class="MLP_text ParaOverride-1">Po Šimonovi klekl Pruša, mladší jeho bratr, pak Černý, pak Opat a&#160;bratr jeho, všech deset jeden po druhém. Když poslední klesl bezduch do trávy zalité krví, ukázal se náhle na jasném nebi mráček. A&#160;ten se úžasně šířil a&#160;rostl, až vyrostl v&#160;ohromnou černavu, jež zaklopila všecko nebe. Z&#160;temna mraků zahřímalo jako božího hněvu hlas, vichřice vjela rázem do starého dubu, do hruše, zalomcovala jejich korunami, že se jejich haluze zmítaly a&#160;prudko se rozšuměly.</p>
			<p class="MLP_text ParaOverride-1">Lid na stínadle vzpomněl na modlitbu nebohých havířů, jež sotva dozněla; křižoval se, strachy domů utíkal a&#160;všichni vyděšeně opakovali:</p>
			<p class="MLP_text ParaOverride-1">„Boží soud! Toť Boží soud!“</p>
			<p class="MLP_text ParaOverride-1">„Bůh je vyslyšel! Těch nevinných hlasy vyslyšel!“</p>
			<p class="MLP_text ParaOverride-1">Sotvaže mrtvé havíře do vykopané jámy zahrabali, strhl se déšť, hrozný lijavý déšť. Hejtman sám, jak na zámek ujížděl, sklouzl se v&#160;bráně s&#160;koněm a&#160;povalil. Lijavec šuměl celý den, celou noc, a&#160;zase den a&#160;noc a&#160;tak bez ustání devět dní a&#160;devět nocí, v&#160;jednom neustále, až přeschlé potoky se rozvodnily v&#160;řeky, až proudy vod strhaly pole a&#160;vymlely rokle kolem Poděbrad a&#160;Hor Kutných.</p>
			<p class="MLP_text ParaOverride-1">Tou dobou byla již poprava na Křivoklátě také vykonána. Všichni tři však tam nezahynuli. Vít Krchňavý, když jeho dva druhové byli již sťati, roztrhl sobě vazbu a&#160;omráčil kata hrubým kamenem. Pak utekl do lesů a&#160;byl zachráněn.</p>
			<p id="_idParaDest-67" class="MLP_uroven3_nadpis ParaOverride-1">III.</p>
			<p class="MLP_text_bez1radku ParaOverride-1">Ale ti, kteří tak nespravedlivě a&#160;krutě s&#160;horníky naložili, nezůstali bez trestu.</p>
			<p class="MLP_text ParaOverride-1">Král Vladislav, jenž byl také králem uherským, vrátiv se z&#160;Uher zase do Čech, doslechl se od spravedlivých lidí čiré pravdy o&#160;tom poděbradském soudě. Jakmile přijel na Hory Kutné, kdež se ve Vlašském dvoře zdržoval, obeslal si poděbradského hejtmana, Oňka Kamenického, vyslechl jej přísně, i&#160;báňské úředníky. Také Vít Krchňavý, jenž jediný ze svých druhů se zachránil, byl před soud povolán, aby vydal svědectví, jak páni s&#160;ubohými horníky nakládali. Oněk Kamenický z&#160;Topic a&#160;také jiní z&#160;úředníků byli na skřipec nataženi, neboť tvrdě zapírali, a&#160;tu královský hejtman trápení nevydržel. Zemřel na mučení. Také všechny ostatní, kteří měli účastenství v&#160;jeho zločinu, stihl spravedlivý trest.</p>
			<p class="MLP_text ParaOverride-1">Hory však od té ukrutné popravy nevinných havířů nešly za mnoho let a&#160;téměř na mizinu scházely. Na stínadle pak, kde havíři skonali, stala se podivuhodná věc. Na dubu, pod kterým se ta poprava stala, rostly od té doby žaludy divného, neobyčejného tvaru: měly podobu havířské kápi. Rostly však jenom na jedné haluzi toho dubu, na té, kterou krev popravených postříkala a&#160;která od té doby měla zardělé listí.</p>
			<p class="MLP_text ParaOverride-1">Stávalo se, že v&#160;čas neúrody nebylo na celém mohutném koši starého dubu ani žaludu, dotčená však větev měla je vždy. Žaludy v&#160;podobě havířské kápi staly se vzácnými. Zblízka i&#160;zdaleka si pro ně chodili, na památku si je odnášeli, ano do stříbra, do zlata je zasazovali a&#160;nosili je jako amulety na hrdlech, domnívajíce se, že je budou chrániti před kouzly a&#160;čáry nebo že jim štěstí přinesou.</p>
			<p class="MLP_text ParaOverride-1">Podobné žaludy nerostly nikde, na žádném dubě vyjma dub u&#160;vsi Kluku, kolem něhož kutnohorské havíře vedli na popravu. Starý pak dub na stínadlech stál při kostelíku až do druhé polovice osmnáctého století, kdy jej hrozná vichřice vyvrátila a&#160;porazila. Mladší jeho druh, u&#160;klucké obce, vykonán r. 1842.</p>
			<hr class="HorizontalRule-1"/>
			<div class="_idFootnotes">
				<div id="footnote-077" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_027.xhtml#footnote-077-backlink">73</a>  Razič mincí.</p>
				</div>
				<div id="footnote-076" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_027.xhtml#footnote-076-backlink">74</a>  Havířská halena.</p>
				</div>
				<div id="footnote-075" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_027.xhtml#footnote-075-backlink">75</a>  Přední konšelé horního města, kteří se po měsíci střídali v&#160;purkmistrovském úřadě.</p>
				</div>
				<div id="footnote-074" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_027.xhtml#footnote-074-backlink">76</a>  Zrádný list s&#160;pokynem, aby byl jeho doručitel zabit.</p>
				</div>
				<div id="footnote-073" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_027.xhtml#footnote-073-backlink">77</a>  Popraviště, kde se stínalo.</p>
				</div>
				<div id="footnote-072" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_027.xhtml#footnote-072-backlink">78</a>  Vykonávat, vyřizovat.</p>
				</div>
			</div>
		</div>
</body>
</html>