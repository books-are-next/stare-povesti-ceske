<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-27" xml:lang="cs-CZ">
		<div class="_idGenObjectStyleOverride-1">
			<p id="_idParaDest-69" class="MLP_uroven2_kapitola ParaOverride-1">Růžový palouček</p>
			<p class="MLP_text_bez1radku ParaOverride-1">V&#160;zátiší mezi vlnícím se obilím, za nímž borové lesíky se černají, skryta je neveliká lučina, přes dvacet kroků zdélí, na patnácte kroků široká. Na jejích pokrajích bují nízké keříky červených, plných růží. Jsou zvláštního druhu. Jinde, v&#160;širém okolí jich není. V&#160;jiné půdě se nedaří. Přesadili je, neujaly se. Pak je chtěli vypleniti; vykopali je, a&#160;do roka se zelenaly zase. Bují dál a&#160;rozrůstají se do středu lučiny.</p>
			<p class="MLP_text ParaOverride-1">Po nich má to osamělé místo, posvěcené žalem zbožných předků, své jméno. To je růžový palouček na výšině opodál vesnice Morašic, dobrou hodinu cesty od Litomyšle na západ.</p>
			<p class="MLP_text ParaOverride-1">Milý je odtud rozhled krajinou, na lesíky, mezi nimiž prohledá Makovská věž, na vesnice kol zelenem se bělající, zvláště pak k&#160;východu po návrších a&#160;lesnatých chlumech u&#160;České Třebové a&#160;na starý zámek litomyšlský, krásné výstavnosti.</p>
			<p class="MLP_text ParaOverride-1">Tam před čtyřmi sty lety, kdy stál ještě prvotní hrad, sídlili páni Kostkové z&#160;Postupic, věrní ochráncové českých bratří. U&#160;toho tam zámku v&#160;městě stál bratrský sbor a&#160;v&#160;městě většina obyvatelstva samý bratr.</p>
			<p class="MLP_text ParaOverride-1">Když Ferdinand I. přemohl odpor stavů, vzal panu Kostkovi z&#160;Postupic zboží litomyšlské i&#160;hrad, a&#160;bratří z&#160;města i&#160;z&#160;okolí musili do vyhnanství. Tenkráte jat i&#160;starší bratrské Jednoty, Jan Augusta. Přestrojen za sedláka, skrýval se v&#160;okolí Litomyšle. Ale sám se prozradil. Zapomněl na svůj selský kroj a&#160;vytáhl ze záňadří prý červený hedvábný šátek, aby jím utřel zpocené čelo. To zhlédli pacholci královského hejtmana Šejnohy, na ten čas správce litomyšlského zámku, Augustu jali, odvedli do Litomyšle, odkud zavezen s&#160;písařem svým a&#160;bratrem Bílkem na hrad Křivoklát.</p>
			<p class="MLP_text ParaOverride-1">Tam pak seděli v&#160;tuhém vězení přes čtrnácte let.</p>
			<p class="MLP_text ParaOverride-1">Po letech, za Maxmiliána krále, syna Ferdinandova, nastaly volnější časy. Bratří se vrátili z&#160;vyhnanství a&#160;usazovali se zase v&#160;Litomyšli a&#160;v&#160;okolí. Volnosti však dlouho neužili. Přikvačila veliká bouře, jež se rozvichřila r. 1618. Veliké hoře padlo na českou zemi za náboženských bojů, a&#160;nejvíce po bělohorské bitvě.</p>
			<p class="MLP_text ParaOverride-1">Kdo nebyl katolíkem nebo kdo se nezřekl své nekatolické víry, musil ze země. A&#160;tak také bratří z&#160;Litomyšle a&#160;z&#160;okolí. Nežli však odešli, smluvili se, že se všichni ještě jednou sejdou, společnou pobožnost vykonají, neboť veřejně a&#160;volně ji konati již nesměli, a&#160;že se vespolek i&#160;s&#160;rodnou krajinou rozloučí. Na tu schůzi vyhlédli si palouk, za Morašicemi mezi lesy.</p>
			<p class="MLP_text ParaOverride-1">Pro jistotu sešli se v&#160;noci, tu mezi mlčícími, černými hvozdy, pod hvězdnatou klenbou věčných nebes; tu naposled na vlastenecké půdě pod obojí přijímali, naposled se Bohu pomodlili, zbožně zazpívali.</p>
			<p class="MLP_text ParaOverride-1">A&#160;pak se loučili, vespolek, s&#160;domovem. Nejeden vyhrábl si na památku hrst hlíny z&#160;rodné půdy, nejeden políbil zemi, kterou slzami zkropili. A&#160;z&#160;těch slzí pak vypučely ty růže, aby vydaly svědectví o&#160;věrnosti a&#160;lásce k&#160;víře a&#160;vlasti.</p>
			<p class="MLP_text ParaOverride-1">Za té noci také, když pobožnost ukončena, zakopali prý zlatý kalich, z&#160;něhož přijímali, a&#160;kalich ten podnes leží hluboko v&#160;zemi na paloučku.</p>
			<p class="MLP_text ParaOverride-1">Lid po čase na bratří zapomněl; než místo, kde se loučili, zachoval v&#160;úctě. Palouček býval jindy větší a&#160;lesy tmavší a&#160;hlubší se kolem černaly. Teď z&#160;hvozdů jsou jen lesíky a&#160;širé lány; také palouček uorali, až byla jen neveliká lučina. I&#160;tu pak chtěli zdělat, v&#160;pole proměnit, jakož se již kolem všude rozkládaly polní lány. Mezi těmi byl palouček jako ztracený a&#160;překážel. Proto měl zmizet.</p>
			<p class="MLP_text ParaOverride-1">Ale jako by prozřetelnost sama o&#160;to místo pečovala. Stalo se tu cosi podobného jako na Žižkově poli u&#160;Přibyslavi. Orali palouček, ale pluh se zkazil nebo kůň padl.</p>
			<p class="MLP_text ParaOverride-1">Konečně tu len zaseli. Vyrostl, rozkvetl, vytrhali ho, umočili, usušili ho a&#160;již jej třeli; tu vzňal se len plamenem. Od toho chytla pazderna<span class="CharOverride-1"><span id="footnote-078-backlink"><a class="_idFootnoteLink _idGenColorInherit" href="../Text/stare_povesti_ceske_029.xhtml#footnote-078">79</a></span></span> i&#160;všechen rozlehlý statek toho hospodáře, jenž osil palouček lnem, a&#160;v&#160;tom požáru zhynula také mladičká dcera toho hospodáře.</p>
			<p class="MLP_text ParaOverride-1">Od těch dob se nikdo více neodvážil růžový palouček zaorat. Když tudy r. 1813 táhli Rusové, postupujíce proti Napoleonu I., vyptávali se někteří z&#160;nich po růžovém paloučku. Když jim pověděno, seskočili z&#160;koní a&#160;po kolenou pak lezli až na samý palouček, a&#160;tu se vroucně modlili.</p>
			<p class="MLP_text ParaOverride-1">I&#160;stará věštba se týká paloučku, na němž prý bude také svedena bitva, a&#160;tak hrozná, že poteče krev „kolébkami“.</p>
			<p class="MLP_text ParaOverride-1">A&#160;pak sejde se tu sedm králů a&#160;ti smluví věčný mír. Tu mezi růžemi, na místě, kde se čeští bratří, odpůrcové vojny a&#160;krve prolévání, loučili s&#160;vlastí.</p>
			<p class="MLP_text ParaOverride-1">Růže na paloučku kvetou, obilí po lánech kolem zvolna se vlní, šustí, „ovečky“ se po něm míhají. Ticho tu, milo, ale bezděky vzpomeneš starých předků, jaký žal sevřel jejich srdce, když nastala hořká chvíle loučení, když slzami skrápěli rodnou půdu, a&#160;živěji porozumíš prostým veršům českého exulanta:</p>
			<p class="MLP_verse_-I-_-12-12- ParaOverride-1">Bůh ti žehnej, Česká země!<br/>S&#160;tebou se smutně loučím…</p>
			<p class="MLP_text ParaOverride-1">A&#160;zrakům mihne se sbor ubohých vystěhovalců, jak se na cestě do vyhnanství zastavují, slzavým okem zpět hledí, na požehnaný, milý kraj, kde „byly jejich domy</p>
			<p class="MLP_verse_-I-_-12-0- ParaOverride-1">… i&#160;vlast laskavá“.</p>
			<hr class="HorizontalRule-1"/>
			<div class="_idFootnotes">
				<div id="footnote-078" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_029.xhtml#footnote-078-backlink">79</a>  Stavení, kde se zpracovával len nebo konopí.</p>
				</div>
			</div>
		</div>
</body>
</html>