<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-31</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-31" xml:lang="cs-CZ">
		<div class="_idGenObjectStyleOverride-1">
			<p id="_idParaDest-79" class="MLP_uroven2_kapitola ParaOverride-1">Úvod</p>
			<p class="MLP_citat ParaOverride-1">Když oko vaše se slzou zaleje,<br/>když na vás padne těžký čas,<br/>tehda přináším větvici naděje,<br/>tu se můj věští ozve hlas.</p>
			<p class="MLP_citat_autor ParaOverride-1">— K. J. Erben</p>
			<p class="MLP_text_bez1radku ParaOverride-1">Zavírá se kniha starých pověstí.</p>
			<p class="MLP_text ParaOverride-1">Minulá sláva září z&#160;nich; i&#160;veliké žaly předešlých bouří a&#160;pohrom slyšeti z&#160;nich temným ohlasem. Těžkých dob černé stíny padaly do věků a&#160;zůstaly dlouho, a&#160;mnohý je cítit až po dnešní den.</p>
			<p class="MLP_text ParaOverride-1">Zle bývalo v&#160;zemích české koruny, až teskno, až úzko, a&#160;nejvíce, když v&#160;porobu podroben lid. Nevolný byl, a&#160;ukrutné platy, robota ho soužily, sílu mu sály, až ponížen a&#160;ponižován ohýbal šíji a&#160;pokorou hledal si paprsek přízně a&#160;úlevy.</p>
			<p class="MLP_text ParaOverride-1">V&#160;ten čas člověčenství, pokut a&#160;ran mořily vojny a&#160;hlad poddaný lid, přirozený mu jazyk byl potupou zhaněn a&#160;k&#160;umdlení, k&#160;shlazení jako již určen.</p>
			<p class="MLP_text ParaOverride-1">Zle bývalo, až úzko, až k&#160;zoufání, tak že mysl útrapou sklíčena jen od Boha, zázrakem, čekala pomoc. Kořen té naděje živily stará kronika a&#160;zvěst o&#160;lepších časech, a&#160;na tajemném stromu dávných proroctví pučely letorosti nové.</p>
			<p class="MLP_text ParaOverride-1">Pučely za letních nocí, kdy v&#160;temnu starých lip si veský lid posteskl nad svým soužením, pučely za zimních večerů, v&#160;teskném soumraku nebo při svitu chudého krbu, kdy děd vzpomínal minulých dob. Pučely za černé hodinky nebo v&#160;posvátném klidu nedělních odpolední, kdy starý písmák vykládal sousedům, jak bývalo, a&#160;hlásil, jaká znamení ještě budou, co hrůz ještě stihne zemi a&#160;lid, než nastane nový a&#160;lepší čas.</p>
			<p class="MLP_text ParaOverride-1">Kdo slyšel, v&#160;duši se chvěl. Ale v&#160;tom zkormoucení vzkvétal už útěchy květ čarovné vůně a&#160;moci, a&#160;ze mhel těch tajemných věšteb vál větřík ochladu a&#160;nedal uhasiti žáru k&#160;rodné zemi, jejž dusila svízelů tíha.</p>
			<p class="MLP_text ParaOverride-1">Hlas prorocký od stadického pluhu i&#160;věštby, jež zjevila Libuše kněžna věštím duchem nadšená, řeč, jež vyšla z&#160;úst Sibyliných, i&#160;to, co slepý mládenec v&#160;budoucnu zřel, i&#160;naděje v&#160;svatého dědice české země, vše těšilo ubohé, těšilo, konejšilo a&#160;dávalo sil.</p>
			<p class="MLP_text ParaOverride-1">Slyšte ta proroctví i&#160;ta, kteráž jen v&#160;některých končinách vytryskla jako živý pramen ze zprahlých skal. Pokolení za pokolením chodila sem, aby rosou věští útěchy občerstvila mysl vadnoucí, prahnoucí v&#160;úpalu těžkých těch dob.</p>
			<p class="MLP_text ParaOverride-1">Slyšte ty staré věštby!</p>
		</div>
</body>
</html>