<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-10" xml:lang="cs-CZ">
		<div class="_idGenObjectStyleOverride-1">
			<p id="_idParaDest-10" class="MLP_uroven2_kapitola ParaOverride-1">O&#160;Přemyslovi</p>
			<p class="MLP_text_bez1radku ParaOverride-1">Bylo za první jeseně, v&#160;slunečný, tichý den. Libušin kůň šel bystře, určitým krokem; nikdo z&#160;mužů ho nevedl, ni slovem neřídil. Šel jistě, tak jako by kráčel ke svému chlévu, až mužové žasli, až víry došlo domnění, tou cestou kůň že poprvé nejde, že kněžna jízdou příšernou často tu jezdila za večerního soumraku a&#160;zase než zapěly kury, že se vracela do svého dvora.</p>
			<p class="MLP_text ParaOverride-1">Ani krok nevybočil bělouš z&#160;cesty. Nic ho nesvedlo z&#160;jeho dráhy. Nejednou minul i&#160;stádo koní se pasoucích; jejich veselý řehot ho vítal a&#160;vábil. Než bělouš kráčel dál, ni vpravo, ni vlevo zraků neobraceje. Když pak v&#160;širém poli zasedli pod planou hruškou nebo ve slabém stínu rudokmenné sosny, aby si odpočinuli, kůň kněžnin, tiše postáv, sám první zase vykročil na další cestu.</p>
			<p class="MLP_text ParaOverride-1">Tak přejeli hory a&#160;pláně, až třetího dne ráno se blížili k&#160;dědině mezi stráněmi, kraj úzkého dolu, jímž řeka tekla. Když už dojížděli, vběhl jim jakýs chlapec v&#160;oustrety. Toho se zeptali pravíce:</p>
			<p class="MLP_text ParaOverride-1">„Ej, dobrý chlapečku, to-li jsou Stadici? A&#160;je-li v&#160;nich muž jménem Přemysl?“</p>
			<p class="MLP_text ParaOverride-1">„Jsou, to jsou Stadici,“ řeklo jim pachole. „A&#160;tam, hle, Přemysl v&#160;poli voly pohání.“</p>
			<p class="MLP_text ParaOverride-1">Spatřili opodál muže vysoké postavy, an v&#160;lýčených střevících za pluhem statně kráčel a&#160;pobízel ostnem<span class="CharOverride-1"><span id="footnote-025-backlink"><a class="_idFootnoteLink _idGenColorInherit" href="../Text/stare_povesti_ceske_012.xhtml#footnote-025">25</a></span></span> spřežení strakatých volů. Jeden z&#160;nich měl hlavu bílou, druhý byl od čela po hřbetě bílý a&#160;měl zadní nohy též jako sníh. I&#160;jeli k&#160;oráči širokou mezí, a&#160;když se mu přiblížili, zastavil se kněžnin kůň, pak se vráz vzbočil, vzepjal, radostí řehtaje. A&#160;pak se zas na přední spustil, sehnul hlavu před mladým oráčem, jenž zarazil pluh a&#160;zastavil voly.</p>
			<p class="MLP_text ParaOverride-1">Vladykové vzali z&#160;bělouše knížecí roucho: sukni dlouhou, vzácnou kožešinou lemovanou, drahý a&#160;krásný plášť i&#160;převlaky, přistoupili k&#160;Přemyslovi a&#160;nízko se mu klaníce, pozdravili ho.</p>
			<p class="MLP_text ParaOverride-1">„Muži blažený, kníže nám bohy souzený, buď zdráv a&#160;vítej! Pusť voly, roucho změň, na koně se rač posadit a&#160;s&#160;námi jeti. Kněžna Libuše a&#160;všechen národ Čechův ti vzkazují, abys s&#160;námi přijel a&#160;přijal vládu tobě a&#160;tvým potomkům souzenou. Zvolili jsme tebe za svého soudce, ochránce a&#160;knížete.“</p>
			<p class="MLP_text ParaOverride-1">Přemysl mlčky poslouchal, mlčky pak zabodl do země otku<span class="CharOverride-1"><span id="footnote-024-backlink"><a class="_idFootnoteLink _idGenColorInherit" href="../Text/stare_povesti_ceske_012.xhtml#footnote-024">26</a></span></span>, kterou měl v&#160;ruce, a&#160;pustil voly. Jho jim snímaje, pravil:</p>
			<p class="MLP_text ParaOverride-1">„Jděte, odkud jste přišli.“</p>
			<p class="MLP_text ParaOverride-1">Jen to vyřkl, a&#160;již se vznesli a&#160;zmizeli oba mžikem. Pod dědinou zanikli ve velké skále, jež se jim otevřela a&#160;hned zase zavřela, že nebylo po nich ani stopy.</p>
			<p class="MLP_text ParaOverride-1">K&#160;poslům pak Přemysl takto promluvil:</p>
			<p class="MLP_text ParaOverride-1">„Žel, že jste tak ráno přišli. Kdybych byl mohl tuto roli doorati, byla by po všecky časy hojnost chleba. Ale že jste si pospíšili a&#160;mně mé dílo přerušili, vězte, že bude v&#160;zemi často bývati hlad.“</p>
			<p class="MLP_text ParaOverride-1">Zatím jako by země dala suchému ostnu vraz mízu a&#160;život. Počal lískový prut pučeti jako na jaře v&#160;keři, a&#160;hned také tři odnože vyhnal, tři ratolesti, na nichž se zelenalo svěží listí i&#160;mladé ořechy.</p>
			<p class="MLP_text ParaOverride-1">Poslové žasli, vidouce ten div divoucí. Než Přemysl jich prosil, aby podle něho ke stolu usedli, a&#160;zval je na snídani. Obrátil pluh a&#160;vzav z&#160;meze lýčenou kabelu, vyložil z&#160;ní pecen a&#160;sýr na jasnou radlici na slunci se svítící.</p>
			<p class="MLP_text ParaOverride-1">„Toť ten železný stůl, o&#160;kterém Libuše mluvila!“ Tak si každý z&#160;vladyků v&#160;duchu připomněl a&#160;žasl. Jak s&#160;Přemyslem kol pluhu snídali a&#160;z&#160;jeho džbánu pili, uschly dvě ratolesti na lísce a&#160;hned opadly; třetí však rostla kvapem a&#160;bujně do výše i&#160;na šíř. Z&#160;toho až bázeň hosty pojala. Ukazovali si ten div a&#160;ptali se Přemysla, čeho to znamená, že dvě z&#160;těch haluzí zhynuly a&#160;jenom jediná zů­stala.</p>
			<p class="MLP_text ParaOverride-1">„Toť vám povím,“ Přemysl vece. „Vězte, že z&#160;mého pokolení začnou mnozí panovati, ale toliko jediný pán a&#160;vladař ostane.“</p>
			<p class="MLP_text ParaOverride-1">Pak se ho poslové ptali, proč ne na mezi, ale na železe jí.</p>
			<p class="MLP_text ParaOverride-1">„Proto jím na železném stole,“ odvětil zvolený kníže, „abyste věděli, že rod můj bude železný u&#160;vládě. Železo však u&#160;vážnosti mějte! Jím v&#160;čas pokoje role orejte, v&#160;čas zlý se jím proti nepříteli chraňte! Dokud Čechové budou míti takový stůl, nepřátele své přemohou. Když pak cizozemci ten stůl jim odejmou, Čechové pozbudou své svobody!“</p>
			<p class="MLP_text ParaOverride-1">Tak pověděv, vstal a&#160;šel s&#160;posly do dědiny rozžehnat se se svým rodem, nyní tak poctěným a&#160;povzneseným. Oděn pak v&#160;knížecí roucho s&#160;blýskavým pasem, obut obuví knížecí vsedl na bělouše, jenž pod ním opět vesele zařehtal. Když pak cestou se vladykové Přemysla ptali, proč vzal s&#160;sebou kabelu a&#160;střevíce z&#160;lipového lýčí, odpověděl:</p>
			<p class="MLP_text ParaOverride-1">„Na to jsem je dal vám a&#160;dám na věky uschovat, aby moji potomci věděli, odkud pošli, aby živi byli v&#160;bázni a&#160;lidí sobě svěřených netiskli z&#160;hrdosti, poněvadž jsme si všichni rovni.“</p>
			<p class="MLP_text ParaOverride-1">Když pak cestu dokonali a&#160;již již přicházeli k&#160;Vyšehradu, vyšla jim Libuše vstříc ve stříbrolesklé čelence, se vzácnými korály jantaru a&#160;chalcedonu na bílém hrdle. Šla v&#160;bělostné říze, krásná a&#160;vznešená, a&#160;radostné pohnutí zářilo jí z&#160;očí, které již zdaleka vyhlížely Přemysla na bělouši v&#160;čele poselstva. S&#160;kněžnou šly její dívky, šli dvořané a&#160;nejpřednější ze všech rodů, kteří tu jako všechen valný sněm čekali na poselstvo a&#160;nového knížete.</p>
			<p class="MLP_text ParaOverride-1">I&#160;zaradovali se všichni, jak ho zhlédli, sličného, statného muže. Nejvíce mladá kněžna, jež vídala ženicha na Budči. Nyní si podali pravice a&#160;blaženi vešli do hradu; s&#160;nimi všechen národ u&#160;velikém veselí, a&#160;za jásotu všech posazen Přemysl na kamenný stolec knížecí. I&#160;slavili nového knížete i&#160;sňatek jeho s&#160;Libuší. Slavili jej v&#160;podhradí i&#160;nahoře na hradě. Tam dvořané a&#160;hosté zasedli ke stolům na veliké síni na prostorném dvoře a&#160;hodovali.</p>
			<p class="MLP_text ParaOverride-1">Jedli hojná jídla a&#160;pili hojně medoviny, pili a&#160;pěli nebo naslouchali pěvcům, jak hráli na struny a&#160;zpívali staré zpěvy o&#160;hrdinech a&#160;bojích zašlých dob. Slavili volbu, slavili sňatek za dne, slavili jej dlouho do noci za svitů ohňů a&#160;smolnic. A&#160;když ohně pohasly a&#160;nad lesy se již zardívalo ranní zoře, ještě zvučel Vyšehrad, ještě zvučelo podhradí hlučným veselím a&#160;ranní vítr nesl jeho ohlas za řeku ke tmavým lesům stopeným v&#160;bělavé mlze.</p>
			<p class="MLP_text_bez1radku_-I-_-12-12- ParaOverride-1">Potomci rodu Stadiců žili v&#160;Stadicích až do času krále Václava I., jenž prý stydě se za svůj selský původ, tak Dalimil vypravuje, dal „rod svůj ze Stadic vyhnati a&#160;ves tu Němcům dáti“. Ještě po dnešní den zachovala se ve vsi, kdysi zplna německé, česká jména: role nad polem Přemyslovým slula „popluží“ a&#160;vodě vesnicí tekoucí „potok“ říkali. V&#160;Stadicích byl od nepaměti svobodný dvůr, majetek královský. Jan Lucemburský jej zastavil, Karel IV. pak zachoval z&#160;něho sobě a&#160;budoucím králům českým takzvané Přemyslovo pole a&#160;nařídil, aby majetníci Stadic odváděli každého roku i&#160;o&#160;korunovaci ke dvoru královskému do Prahy ořechy z&#160;ořeší Přemyslova. Pole Přemyslovo neboli „Královské“ prostírá se na jihozápad od Stadic při cestě trmicko-hliňanské. Ještě počátkem osmnáctého století leželo ladem. Domníval se lid, že osení na něm nebylo požehnáno. Nyní tu stojí pomník, r. 1841 hrabětem Ervínem Nosticem zbudovaný. Na pomníku čte se nápis:</p>
			<p class="MLP_dopis_bez1radku_-I- ParaOverride-1">ZDE OD PLUHU PŘEMYSL K&#160;WÉWODSTWJ POVOLÁN.</p>
			<p class="MLP_dopis_bez1radku_-I- ParaOverride-1">WZDĚLANÝ MDCCCXLI.</p>
			<p class="MLP_text_bez1radku_-I-_-12-12- ParaOverride-1">K&#160;němu r. 1945, po počeštění vsi Stadic, vtesán byl i&#160;nápis:</p>
			<p class="MLP_dopis_bez1radku_-I- ParaOverride-1">VLÁDA VRÁTILA SE DO RUKOU TVÝCH, Ó LIDE ČESKÝ / 1945</p>
			<p class="MLP_text_bez1radku_-I-_-12-12- ParaOverride-1">Pomník ten se vypíná na místě, kde někdy se zelenalo Přemyslovo ořeší. Bývalo dřevěným plotem ohrazeno. Na tom ořeší rostly velké ořechy, z&#160;nichž prý žádný nebyl ani prázdný, ani červivý. Asi před padesáti roky keř uschl, ale odnože z&#160;něho dařily se na zahrádce jednoho mlýna při řece Bělině. Povodeň však r. 1845 tu zahrádku zničila a&#160;také lískový keř. Východně od Stadic ukazuje se skála, v&#160;níž prý Přemyslovi voli zmizeli. Za řekou pak asi tři sta kroků severně ode vsi je pod vysokými lipami takzvaná Přemyslova neboli Královská studánka.</p>
			<hr class="HorizontalRule-1"/>
			<div class="_idFootnotes">
				<div id="footnote-025" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_012.xhtml#footnote-025-backlink">25</a>  Bodec k&#160;pobízení dobytka.</p>
				</div>
				<div id="footnote-024" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_012.xhtml#footnote-024-backlink">26</a>  Náčiní na odstraňování hlíny z&#160;pluhu.</p>
				</div>
			</div>
		</div>
</body>
</html>