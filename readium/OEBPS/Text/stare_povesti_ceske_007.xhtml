<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-5" xml:lang="cs-CZ">
		<div class="_idGenObjectStyleOverride-1">
			<p id="_idParaDest-2" class="MLP_uroven2_kapitola ParaOverride-1">Úvod</p>
			<p class="MLP_citat ParaOverride-1">Myslel jsem na dny staré</p>
			<p class="MLP_citat_autor ParaOverride-1">— Žalm 76. (77.)</p>
			<p class="MLP_text_bez1radku ParaOverride-1">Pojďte a&#160;poslyšte pověsti dávných časů. Poslyšte o&#160;našem praotci, o&#160;předcích, jak přišli do končin naší vlasti a&#160;usadili se po Labi i&#160;po Vltavě i&#160;po jiných řekách této země.</p>
			<p class="MLP_text ParaOverride-1">Slyšte i&#160;co více dochovalo se z&#160;temnoty věků, co zůstalo z&#160;báječných vypravování přešlých pokolení, jež klaněla se bohům v&#160;šeru starých hájů a&#160;jež obětovala studánkám v&#160;tichých úvalech, jezerům i&#160;řekám i&#160;svatému, živému ohni.</p>
			<p class="MLP_text ParaOverride-1">Pomněte na časy těch prvních let i&#160;na to, jaká byla tenkráte tvářnost naší vlasti, nežli sem vkročilo naše plémě.</p>
			<p class="MLP_text ParaOverride-1">Měst nebylo, dědin jen málo a&#160;pořídku a&#160;ty jen v&#160;některých končinách, kdež se dochoval chudý ostatek dřívějších obyvatelů cizího jazyka. Půda skoro všecka odpočívala netknutá rádlem. Vše bylo pustější, divočejší, rovina, pláň i&#160;údolí.</p>
			<p class="MLP_text ParaOverride-1">Ohromné pralesy se černaly po horách na pomezí a&#160;ze svahů těch hor táhly se širokými pruhy na míle hluboko do země. I&#160;tam, vnitř, rozkládaly se pouště starých, temných hvozdů, mezi nimiž svítily se jasnější zelení bujné palouky s&#160;vlající, hustou, vysokou travou. Dost bylo třasovisek<span class="CharOverride-1"><span id="footnote-000-backlink"><a class="_idFootnoteLink _idGenColorInherit" href="../Text/stare_povesti_ceske_007.xhtml#footnote-000">1</a></span></span> houpavé půdy na šíru i&#160;v&#160;lesích, dost ošidných bažin křikem vodního ptactva oživených, dost tichých, černých, jako zakletých slatin, v&#160;nichž se zhlížely staré stromy ohromných kmenů s&#160;vousinatým, sivým mechem.</p>
			<p class="MLP_text ParaOverride-1">Lidská stopa tu byla vzácná. Zvěře však všude hojně. Nikým nehoněná, nehubená množila se, že jí sotva postačovala půda. Po černých lesích bytoval medvěd, hledaje duté kmeny s&#160;medovými plásty včel, od jejichž rojů zvučely stromy.</p>
			<p class="MLP_text ParaOverride-1">Divoký kanec rozrýval kyprou lesní půdu a&#160;hustým, spletitým podrostem draly se lišky a&#160;divoká kočka. Z&#160;haluze číhal mrštný rys, pronikaje bystrým zrakem šero lesní, jímž se neslo zdaleka řvaní ohromného zubra, beroucího se k&#160;brodu nebo k&#160;prameni. Jelen volně přebíhal a&#160;s&#160;ním stádo laní, na paloucích se páslo hojně srn, ale také množství vlků se toulalo a&#160;plížilo za kořistí lesem i&#160;širou krajinou.</p>
			<p class="MLP_text ParaOverride-1">Vysoko v&#160;slunném povětří nad hřbety lesů plul král všeho ptactva skalní orel a&#160;jemu příbuzní. Po skalách, po lesích hnízdila hejna dravého ptactva, luňák i&#160;sokol, rarohů rod, jestřáb, krahujec i&#160;odrůdy menších dravců a&#160;sov a&#160;výrů.</p>
			<p class="MLP_text ParaOverride-1">Potoky, řeky i&#160;jezera hemžily se rybami a&#160;vydra, bytující v&#160;šeru starých olší a&#160;vrb zarostlých divokým chmelem, měla hojný lov, bobři pak nerušeně stavěli své umělé stavby.</p>
			<p class="MLP_text ParaOverride-1">V&#160;hlas větrů a&#160;šumění stromu hrčely potoky, hučely řeky a&#160;v&#160;jejich bílém písku svítila se na slunci zrna ryzího zlata.</p>
			<p class="MLP_text ParaOverride-1">Hlubiny země byly ještě zamčeny a&#160;nikdo na ně neuhodil, aby vydaly poklady rud a&#160;vzácného kovu.</p>
			<p class="MLP_text ParaOverride-1">Všude jará síla a&#160;bohatství. Země, dobrá svou hojností a&#160;plodností, čekala jen na dělný lid, jenž by užil hojných darů jejích.</p>
			<p class="MLP_text ParaOverride-1">I&#160;přišel a&#160;nezdělanou zdělal; zvelebil ji těžkou, lopotnou prací a&#160;svatou ji učinil tím potem svým a&#160;krví svou, kterou pak vylil v&#160;přemnohých bojích, háje prací svou dobyté země i&#160;svého jazyka.</p>
			<p class="MLP_text ParaOverride-1">Z&#160;mateřských končin slovanských přišel sem lid, naši předkové, se svým vůdcem Čechem.</p>
			<p class="MLP_text ParaOverride-1">Aj, počneme o&#160;nich tu pověst.</p>
			<hr class="HorizontalRule-1"/>
			<div class="_idFootnotes">
				<div id="footnote-000" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_007.xhtml#footnote-000-backlink">1</a>  Močál, bažinatá půda. </p>
				</div>
			</div>
		</div>
</body>
</html>