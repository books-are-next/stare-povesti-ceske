<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stare_povesti_ceske-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stare_povesti_ceske-12" xml:lang="cs-CZ">
		<div class="_idGenObjectStyleOverride-1">
			<p id="_idParaDest-12" class="MLP_uroven2_kapitola ParaOverride-1">Dívčí válka</p>
			<p id="_idParaDest-13" class="MLP_uroven3_nadpis ParaOverride-5">I.</p>
			<p class="MLP_text_bez1radku ParaOverride-1">Když Libuše odešla do návi<span class="CharOverride-1"><span id="footnote-030-backlink"><a class="_idFootnoteLink _idGenColorInherit" href="../Text/stare_povesti_ceske_014.xhtml#footnote-030">30</a></span></span>, viděly dívky z&#160;její družiny, že nejsou již u&#160;takové vážnosti, jakou mívaly za živobytí své paní. Těžko to nesly, hořce vzpomínaly těch dob, kdy jejich kněžna samojediná vládla zemi i&#160;mužům všem, a&#160;hněv se jim rozjitřil, když nejeden z&#160;mužů řekl jim s&#160;úsměškem:</p>
			<p class="MLP_text ParaOverride-1">„Panovaly jste, klaněli jsme se vám, a&#160;hle, teď jste jako bludné ovce!“</p>
			<p class="MLP_text ParaOverride-1">Až tajený hněv jako prudký plamen vyšlehl. Z&#160;touhy po vládě i&#160;pomstě chopily se dívky meče a&#160;luku a, neměříce sil, začaly tuhý boj proti všem mužům. Vše vedla Vlasta, někdy nejpřednější v&#160;družině Libušině. Ta první k&#160;boji vyzvala, k&#160;boji první se zbraně chopila, všechny pak sdružila a&#160;ke stavbě pevného hradu přiměla.</p>
			<p class="MLP_text ParaOverride-1">Ten hrad si zbudovaly za své útočiště za řekou Vltavou na vrchu o&#160;něco výše nežli na protějším břehu Vyšehrad.</p>
			<p class="MLP_text ParaOverride-1">Dívky poslouchaly ve všem Vlasty jako své kněžny a&#160;velitelky. Na její radu a&#160;příkaz mnohé se také rozešly do všech krajin vyzvat žen a&#160;dívek, aby nechaly všeho a&#160;přichvátaly na Děvín, jak se nazýval nový hrad, bojovat proti mužům, aby ženy vládly zemí, muži pak aby jen sloužili a&#160;rádla se drželi.</p>
			<p class="MLP_text ParaOverride-1">Vyzvání Vlastino nebylo prázdným hlasem, jejž vítr zavane, ale jako jiskra zažehlo srdce přemnohých. Jako když holubice ze svých kotců vyletí, tak chvátaly ženy a&#160;dívky od svých mužů, otců, bratří a&#160;všechny na Děvín hrad, že se jimi pak hemžily jeho síně a&#160;jizby, volné nádvoří i&#160;vysoké valy.</p>
			<p class="MLP_text ParaOverride-1">Muži opodál, od Vyšehradu nečinně je pozorovali a&#160;měli z&#160;toho veselí a&#160;posměch, jak se dívky cvičí ve zbrani a&#160;jezdí na koních. I&#160;staří a&#160;zkušení hleděli na ně pohrdavě, a&#160;když před knížetem Přemyslem byla o&#160;ženách ve zbrani řeč, mluvili o&#160;nich potupně, a&#160;chystali se s&#160;posměchem zkusit ženského udatenství.</p>
			<p class="MLP_text ParaOverride-1">Všichni kolem knížete se smáli, toť že bude honba. Jen Přemysl byl zasmušilý a&#160;starostně řekl:</p>
			<p class="MLP_text ParaOverride-1">„Slyšte, proč se s&#160;vámi nesměju. Také byste se nesmáli, kdybyste měli vidění, jaké jsem viděl dnes ve snách.“</p>
			<p class="MLP_text ParaOverride-1">Chtěje jich varovati, pověděl, co viděl:</p>
			<p class="MLP_text ParaOverride-1">„Noc byla, v&#160;povětří plno hustého, čpavého dýmu; v&#160;záři požáru viděl jsem dívku v&#160;přílbě. Zpod přílby jí vlály dlouhé vlasy, v&#160;jedné ruce měla meč a&#160;v&#160;druhé číši. Na zemi leželi v&#160;prachu a&#160;v&#160;krvi zabití muži. Ta dívka běhala jako vzteklá, šlapala po mrtvých, pak nabrala do číše krve a&#160;lokala ji jako šelma v&#160;zuřivé dychtivosti. Aj, slyšte, mužové, bohů hlas a&#160;znamenejte jejich znamení. Tím viděním vás varuji, slyšte mou řeč a&#160;lehko jí nevažte!“</p>
			<p id="_idParaDest-14" class="MLP_uroven3_nadpis ParaOverride-1">II.</p>
			<p class="MLP_text_bez1radku ParaOverride-1">Zatím se dívky na Děvíně připravovaly na boj proti mužům. Hlas krve udusily a&#160;bez srdce, tvrdě ohlásily i&#160;bratřím i&#160;otcům:</p>
			<p class="MLP_text ParaOverride-1">„Již vám nejsme ničím a&#160;nebudeme. Každý měj péči o&#160;sebe!“</p>
			<p class="MLP_text ParaOverride-1">Samy si pak slíbily vespolek víru a&#160;zapřísáhly se slibem velikým a&#160;zaklely se, ať budou pohubeny svými vlastními meči, jestliže povolí nebo dopustí-li se zrady. Tak přísahaly na Děvíně své velitelce Vlastě, jež určila každé místo i&#160;úkol.</p>
			<p class="MLP_text ParaOverride-1">Nejmoudřejší si nechala v&#160;radě, opatrným hrad poručila, nejodvážlivější do pole chystala, aby na koních bojovaly a&#160;muže bily jako psy. Ty pak, které byly urostlé postavy, krásného líčka a&#160;vábného pohledu, vybrala, aby lákaly muže a&#160;krásou a&#160;líbezností je zničily. Chtěla je hubiti mocí a&#160;všelikou lstí.</p>
			<p class="MLP_text ParaOverride-1">Muži však zůstali v&#160;bludu a&#160;nedbali rady Přemysla knížete. Jako na nějaké veselí hrnuli se k&#160;Děvínu. Každý si myslil, že jak se ukážou, jak mečem zablýsknou, dívky se leknou a&#160;prchnou, jako když na kočky zachřestí měchýřem s&#160;hrachem.</p>
			<p class="MLP_text ParaOverride-1">Ale div divoucí! Dívky sice na hradbách nezůstaly, ale neprchly. Přímo z&#160;brány vyrazily a&#160;Vlasta je před hradem ihned šikovala do boje. Sedíc na vraném koni, v&#160;kroužkové brni, s&#160;přilbou na hlavě, s&#160;oštěpem v&#160;ruce, mluvila ohnivě k&#160;dívčímu voji, aby se nelekaly, aby statečně bojovaly.</p>
			<p class="MLP_text ParaOverride-1">„Dáme-li se přemoci,“ volala, „teprve se nám mužové vysmějí. Za robotné budete, a&#160;hůř, za otrokyně! Líp je třeba zahynouti nežli se jim dáti na milost. Protož na ně! Neživte nikoho, bijte každého, každého, ať je kdokoliv, ať bratr, ať otec!“</p>
			<p class="MLP_text ParaOverride-1">Jen dořekla a&#160;již potrhla uzdou a&#160;pobídla koně v&#160;cval. Vzkřikla, mávala oštěpem a&#160;divý křik letěl za ní. Šik bojovných dívek se hnal za ní, dychtě po boji, a&#160;v&#160;čele všech, hned za Vlastou: Mlada, Svatava, Hodka, Radka i&#160;Častava.</p>
			<p class="MLP_text ParaOverride-1">Šípy bojovnic zasypaly muže jak náhlá chumelenice. A&#160;již nebylo jim do smíchu. Okrvavěli, padali ne porůznu, ale řadami, a&#160;nežli se vzpamatovali, vrazily mezi ně bojovnice na koních a&#160;bodaly je a&#160;sekaly do jich zmateného houfu.</p>
			<p class="MLP_text ParaOverride-1">Boj netrval dlouho. Tři sta mužů krvácejících polehlo na zemi. Ostatní se dali na útěk. Hustý černý les opodál byl jejich spásou a&#160;záštitou. Bez něho byli by všichni zahynuli.&#160;–</p>
			<p class="MLP_text ParaOverride-1">Děvín i&#160;všecko okolí ozývalo se radostným hlaholem dívek. Jásaly nad vítězstvím, jež jejich bojovnost rozpálilo ještě víc a&#160;jež jim přivedlo sílu nových družek. Rozlétla se o&#160;něm pověst po vší zemi a&#160;roznítila i&#160;ty ženy, které ještě váhaly. Zle bylo po krajinách. Nejeden muž nalezen ráno zabit nebo zbodán noži, a&#160;tak mnozí, když nebyli jisti životem, odcházeli na noc z&#160;domu a&#160;nocovali po hustých hájích.</p>
			<p class="MLP_text ParaOverride-1">A&#160;zle bylo také s&#160;muži v&#160;okolí Děvína. Nemohli nikterak k&#160;hradu přilnouti, nemohli ho dobýti ani mocí, ani lstí. Nebylo na hradě ani jediného muže, a&#160;z&#160;dívek žádná se nestala proradnou. Za to měly dívky na Vyšehradě své družky, které s&#160;nimi zjevně nebyly, ale potají o&#160;všem podávaly zprávy, co mužové hodlají a&#160;chystají, kam půjdou, kde by je mohly vyčíhati, kde přepadnouti.</p>
			<p class="MLP_text ParaOverride-1">Tak trval boj dlouhý čas, zjevně v&#160;poli i&#160;tajně lstí. Tak přilákala jedna ze sličných důvěřivého mládence, aby ji přišel osvobodit, až půjde s&#160;devíti družkami cestou za Děvínem. I&#160;přišel a&#160;čekal v&#160;osamělém místě, jak umluveno, se svými druhy. Přišla také dívka, na niž čekal, a&#160;s&#160;ní devět družek. A&#160;v&#160;ten okamžik vyrazil ze zálohy houf jiných a&#160;ty zabily mládence i&#160;jeho družinu.</p>
			<p class="MLP_text ParaOverride-1">Lstí zhynul také mladý muž, jenž uvěřil spanilé dívce z&#160;družiny Vlastiny, slíbivší, že mu zradí Děvín. Po úmluvě pustila ho tajně za noci do hradu, jej i&#160;jeho četnou družinu. Ale ani on, ani žádný z&#160;průvodčích<span class="CharOverride-1"><span id="footnote-029-backlink"><a class="_idFootnoteLink _idGenColorInherit" href="../Text/stare_povesti_ceske_014.xhtml#footnote-029">31</a></span></span> se již z&#160;Děvína nevrátil.</p>
			<p class="MLP_text ParaOverride-1">Lest také zhubila mladého vladyku, statného Ctirada, jehož Vlasta nejvíce nenáviděla, neboť v&#160;potyčkách a&#160;v&#160;bojích zhubil jí mečem nejvíce bojovnic.</p>
			<p id="_idParaDest-15" class="MLP_uroven3_nadpis ParaOverride-1">III.</p>
			<p class="MLP_text_bez1radku ParaOverride-1">Jednou za letního dne jel Ctirad s&#160;několika muži své čeledi polem, míře z&#160;dědiny svého rodu k&#160;Pražskému hradu. Mladý vladyka i&#160;průvodčí měli meče u&#160;pasu, luky a&#160;srstnaté touly přes plece. Nejeden z&#160;nich i&#160;oštěp třímal. Nebylo radno v&#160;ten čas, kdy dívky ze záloh přepadaly, dáti se polem sám a&#160;beze zbraně.</p>
			<p class="MLP_text ParaOverride-1">Slunce pražilo, bylo dusno. Ani klas, ani list se nezachvěl po lánech obilí a&#160;konopí. Ani v&#160;lese, do kterého Ctirad zajel, jak ho cesta vedla, nebylo volněji. Stín starých stromů i&#160;tmavých skal, jež strměly nad hlubokým úvalem, jako by nechladil. Vítr nezavál, ani haluzka se nehnula a&#160;potok v&#160;houšti pod skalami se plížil beze zvuku. Vše ztichlo, voda, strom i&#160;pták; jen lidský hlas se pojednou ozval mrtvým tichem: nářek, žalostné volání.</p>
			<p class="MLP_text ParaOverride-1">Ctirad se zastavil a&#160;všichni naslouchali v&#160;úžasu. Nářek zněl opodál za skalou; pak náhle zmlkl. V&#160;ten okamžik vznesl se nad Ctiradem havran a&#160;poletuje nad ním, zakrákoral svým chraptivým hlasem. Ani vladyka, aniž kdo z&#160;jeho družiny povšimli si černého ptáka, varovného znamení. Za lidským hlasem se dali. Jak skálu objeli, bezděky zarazili koně. Na div bylo, co spatřili.</p>
			<p class="MLP_text ParaOverride-1">U&#160;skály, zlatou diviznou prokvétající, zarostlé při spodu ostružinou a&#160;malinčím, kde bělal se květ i&#160;rděl se již plod, zelenala se mýtinka v&#160;proudu světla, plna metlice i&#160;zardělé vrbice. Starý dub stál na kraji poblíže té skály a&#160;pod dubem ležela dívka, provazem ke kmeni tuho přivázaná. Zamlkla, zmožená voláním, žalem, a&#160;hlavu měla pochýlenu. Vlasy zpola rozpuštěné splývaly jí k&#160;ramenům, přes něž jí visel na řemeni lovecký roh. Ale jak dusot koní jí o&#160;sluch zavadil, pozvedla hlavu a&#160;již zase volala, úpěnlivě mužů prosila, aby ji odvázali, uvolnili, aby se nad ní smilovali.</p>
			<p class="MLP_text ParaOverride-1">Ctirad, dojat prosbou i&#160;hlasem spanilé dívky, zapomněl na všecku opatrnost, a&#160;ostatní také. Hbitě skočil z&#160;koně a&#160;vytasiv meč, přeřezal, přesekal provazy a&#160;uvolnil dívku. Netušil, že Vlastě včera donesena zpráva proradnou ženou, že dnes tudy pojede na Pražský hrad, a&#160;že Vlasta zchystala vše, aby se nemohl navrátit, a&#160;že jí v&#160;tom slouží i&#160;ta spanilá dívka. Pout zbavená děkovala vroucně Ctiradovi a&#160;pověděla, že se jmenuje Šárka, že je z&#160;Okořína, vladykova dcera, že ji dívky z&#160;Děvína přepadly v&#160;háji a&#160;že ji spoutaly a&#160;vlekly na ten hrad, aby ji přivedly ke své zlobě, že s&#160;ní až sem dojely, v&#160;tom že se ozval z&#160;daleka dusot koní.</p>
			<p class="MLP_text ParaOverride-1">„Pustily mne, nechaly, ale tak uvázaly, že jsem se nemohla hnouti. A&#160;jako na posměch, viz, zavěsily mně ten roh, abych si, spoutaná, o&#160;pomoc zatroubila, a&#160;tu, hle, nádobu medoviny, abych žízníc ještě více se soužila žízní.“</p>
			<p class="MLP_text ParaOverride-1">Ukázala na velkou láhev s&#160;medovinou, v&#160;trávě jí u&#160;nohou. A&#160;již se zase rozplakala, úzkostlivě prosila, aby jí tu vladyka nenechával, když ji osvobodil, aby ji vzal k&#160;otci, prve nežli by se zase ty zběsilé ženy a&#160;panny vrátily.</p>
			<p class="MLP_text ParaOverride-1">Ctirad usednuv vedle ní, těšil ji, že tak učiní, a&#160;podal jí láhev, aby se posílila po tom strachu a&#160;utrpení. Pila a&#160;dala také jemu píti. Zatím jeho druhové sesedli z&#160;koní, uvázali je opodál, sami pak ulehli u&#160;nich ve stínu, aby se zchladili. Byl polední čas. Pronikavá vůně sosen i&#160;mateřídoušky a&#160;květin z&#160;paseky vanula s&#160;horkým dechem tetelícího se vzduchu. Nic se nehnulo, sotva že se motýl mihl ozářenou mýtinou. Mužům z&#160;čeledi svírala se víčka, spánek na ně šel.</p>
			<p class="MLP_text ParaOverride-1">Jejich vladyka však čile naslouchal řeči spanilé Šárky, lahodnému jejímu hlasu a&#160;napil se chutě, jak mu zas podala medoviny. I&#160;roh prohlížel, jejž sňala z&#160;hrdla, a&#160;když mínila, kdož ví, jaký má zvuk, přitiskl ho ke rtům a&#160;zatroubil z&#160;plných plic.</p>
			<p class="MLP_text ParaOverride-1">Roh vzezvučel a&#160;hlaholil jasně do mrtvého ticha. Ve skalách, hvozdem se rozléhal jeho hlas, slábl a&#160;zanikal, až vyzněl dalekou ozvěnou v&#160;hlubině lesní.</p>
			<p class="MLP_text ParaOverride-1">Vráz jako by probudil bouři. Strhl se náhle divoký pokřik, opodál dokola, i&#160;vzadu, za stromy, v&#160;křovinách, ze šera hvozdu. Jako divoký roj hnal se k&#160;mýtině houf ozbrojených dívek. Nežli se Ctirada čeleď vzchopila, nežli přiskočili ke koním a&#160;vytrhli meče, již se na ně bojovnice sesypaly a&#160;bily je a&#160;bodaly do nich.</p>
			<p class="MLP_text ParaOverride-1">Ctirad chtěl k&#160;druhům. Nežli však sebral v&#160;trávě svůj meč, shlukly se dívky a&#160;ženy kolem něho, a&#160;nežli se zbraní mohl po nich rozehnati, padl povalen na zemi. A&#160;tu ho svázaly. I&#160;ležel v&#160;poutech tam, kde před chvílí z&#160;nich vyprostil Vlastinu důvěrnici. Marně zuřil, marně jí klel a&#160;běsy na ni volal, aby ji ztrestali za ten zlý ouskok. Šárka se jen smála; smály se všechny a&#160;v&#160;divé radosti vedly na Děvín statného zajatce, jenž přivázán musel kráčeti vedle Šárčina koně. Druhové jeho zůstali na pasece, v&#160;zdupané trávě, zalité krví. Leželi na slunci, zbodaní, mrtví; roje much sedaly na ně a&#160;z&#160;výše nad nimi se ozýval havran, jehož prve nedbali, a&#160;krákavě svolával druhy na hojnou pastvu.</p>
			<p class="MLP_text ParaOverride-1">Tak zhynula Ctiradova čeleď, tak ve zkázu upadl jejich vladyka. A&#160;skalné, divoké oudolí, kde se tak stalo, podnes se nazývá po té, jež byla všech zhoubou.</p>
			<p id="_idParaDest-16" class="MLP_uroven3_nadpis ParaOverride-1">IV.</p>
			<p class="MLP_text_bez1radku ParaOverride-1">Stráže i&#160;zvědové přinesli nazejtří děsivou novinu na Vyšehrad, že opodál Děvína trčí na trámu kolo a&#160;do kola že vpleteno tělo Ctirada vladyky, že ho dívky tak umučily.</p>
			<p class="MLP_text ParaOverride-1">Zpráva ta se rozlétla po všem okolí, po všech krajinách. A&#160;ze všech stran pak přichvátali muži ve zbroji na Vyšehrad rozhořčení, rozlícení tou dívčí zlobou, a&#160;žádali Přemysla, aby je vedl, že se musí pomstíti, že ho budou již ve všem poslušni. Mnozí však se ani jeho rozkazů nedočkali a&#160;sami, houfem hnali k&#160;Děvínu a&#160;bili tu dívky na cestách. Mnohé také zajali a&#160;odvedli na Vyšehrad.</p>
			<p class="MLP_text ParaOverride-1">Vlasta se rozlítila jako medvědice a&#160;zpupná, jista již vítězstvím, vedla všecky své dívky k&#160;Vyšehradu, aby se ho zmocnily a&#160;všechny muže na něm zbily. Nežli však ke hradbám dorazily, již se jim vstříc hnali mužové v&#160;plném šiku, lačni krvavé pomsty.</p>
			<p class="MLP_text ParaOverride-1">I&#160;utkali se krutým bojem. Vlasta na koni vyrazila v&#160;čele svých mezi nepřátele. Zuřivost ji hnala a&#160;také ukazovala družkám cestu. Myslila, že jsou v&#160;plném houfu za ní. Dívky však jí nestačily; nemohly tak kupředu proniknouti a&#160;Vlasta pozdě poznala, že zapadla mezi muže sama, v&#160;nejprudší vřavu. Husto kolem mužů, a&#160;v&#160;divém jich chumlu, v&#160;kruté jich tísni nemohla se ani mečem ohnati. Sevřeli ji, z&#160;koně strhli, na nože ji rozebrali.</p>
			<p class="MLP_text ParaOverride-1">Tak zahynula.</p>
			<p class="MLP_text ParaOverride-1">Ostatní také marně zápasily. A&#160;když viděly, že velitelku strhli, padl na ně náhlý strach, a&#160;ty, před nimiž se mužové jindy strachovali, daly se na útěk. Na divý, zmatený útěk k&#160;Děvínu, kdež spásu hledaly.</p>
			<p class="MLP_text ParaOverride-1">Mnoho jich zůstalo na bojišti, mnoho jich cestou, na útěku padlo, a&#160;také ty, které se k&#160;Děvínu dostaly, neušly zkáze.</p>
			<p class="MLP_text ParaOverride-1">S&#160;nimi zároveň se tam mužové prodrali, s&#160;nimi zároveň na most a&#160;pak do hradu skočili. Tu byla veta, konec ženské síle a&#160;udatnosti! Již meče zahazovaly, již lkaly zase po žensku, již zase bratry a&#160;příbuzné poznávaly, před ně na kolena padaly, sepjatýma rukama žalostivě i&#160;úlisně prosily…</p>
			<p class="MLP_text ParaOverride-1">Ale mužové mstili Ctirada a&#160;všechny padlé nebo lstí zahubené druhy. Mstili je krutě, ani jediné z&#160;bojovnic neušetřili. Krásná těla na smrt dali a&#160;z&#160;oken, z&#160;vysokých valů je metali. A&#160;když všechen ten ženský sbor vyhladili, spálili jejich Děvín na prach a&#160;rozmetali.</p>
			<p class="MLP_text ParaOverride-1">Tak skončila dívčí válka.</p>
			<p class="MLP_text ParaOverride-1">I&#160;nastaly řád a&#160;právo, jak bývaly, a&#160;Přemysl kníže vládl sám, bez ženského odporu.</p>
			<hr class="HorizontalRule-1"/>
			<div class="_idFootnotes">
				<div id="footnote-030" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_014.xhtml#footnote-030-backlink">30</a>  Onen svět, záhrobí.</p>
				</div>
				<div id="footnote-029" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/stare_povesti_ceske_014.xhtml#footnote-029-backlink">31</a>  Doprovod.</p>
				</div>
			</div>
		</div>
</body>
</html>